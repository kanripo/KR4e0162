# -*- mode: mandoku-view; -*-
#+TITLE: 大復集
#+DATE: 2015-08-25 00:22:55.028127
#+PROPERTY: ID KR4e0162
#+PROPERTY: BASEEDITION WYG    
#+PROPERTY: JUAN 卷二十七
<pb:KR4e0162_WYG_027-1a>¶
欽定四庫全書¶
　大復集巻二十七　　　　明　何景明　撰¶
　　七言律詩五十三首¶
　　　雨過何太僕¶
簷日隂隂喧晩雷坐深庭樹不思回捩風鸛鶴城邊去¶
截雨虹蜺海上來詩興西堂還舊草酒杯東閣又官梅¶
隂符遁甲談兵罷愁向烟塵兩鬢催¶
　　　為隴州李舉人夀其伯尚書公¶
<pb:KR4e0162_WYG_027-1b>¶
見説尚書解綬還七年髙卧隴西山曾懸履舄星辰上¶
更閃旌旗楚蜀間老伴青松全晩節静餐丹藥駐春顔¶
竹林仲子追隨地二阮風流尚可攀¶
　　　荅劉子緯雨後之作次韻¶
萬里秋風張翰魚扁舟常憶楚江漁窮愁阮籍猶躭酒¶
老病虞卿只著書風晝海蒸雲自起水天沙霽日微舒¶
劉郎數月稀相見喜送新詩慰索居¶
　　　天壇雷道士院¶
<pb:KR4e0162_WYG_027-2a>¶
帝宫髙鎻漢郊畿羽士琴書静可依蘿洞晝棲雲霧入¶
石壇秋禮珮環歸叢叢晩竹臨風整嘒嘒元蟬曵日微¶
渡海却思千載事買山今恨十年違¶
　　　送王御史徳輝西廵¶
中朝御史重西廵獨下青霄斧鉞新隴雪洮雲行塞日¶
胡琴羌管奏邊春蒲桃不博凉州地天馬還隨漢使臣¶
白筆萬人㸔氣象肯令河外有烟塵¶
　　　送衛進士推武昌¶
<pb:KR4e0162_WYG_027-2b>¶
少年佐郡楚城居十郡風流盡不如此去且隨彭蠡鴈¶
何須不食武昌魚仙人樓閣春雲裏賈客帆檣晩照餘¶
大别山前江漢水畫簾終日對清虗¶
　　　送顧隐君還常州君來視其姪中書子進士¶
北庭綵袖日邊聞南甸青山海上分阮氏竹林推叔父¶
謝家玉樹有郎君河闗曉發隨燕鴈江路秋帆拂楚雲¶
歸向恵泉擕舊客菊筵開酒送清芬¶
　　　十六夜尹舍人宅次劉汝忠韻¶
<pb:KR4e0162_WYG_027-3a>¶
今年月色倍常年今夕還如昨夕圓江上黿鼉皆有窟¶
塞南鴻鴈不同天坐遲宿霧開風舘酒罷餘輝散燭筵¶
忽聽玉簫傳鳯曲瓊樓髙處綵雲偏¶
　　　九日獨酌簡何太僕¶
無客秋堂菊自芳寒城獨酌對重陽愁來轉覺登臺懶¶
病裏誰傳落帽狂海内弟兄非異姓楚南賔客本同鄉¶
十年躍馬從君地風雨㸔花意不忘¶
　　　冬至¶
<pb:KR4e0162_WYG_027-3b>¶
小至燕闗眺望深吐雲山谷氣隂隂異鄉醆酒誰相醉¶
獨客篇詩秪自吟入面風霜增老色向人梅桞動春心¶
江湖更發南尋興極目茅堂楚岸林¶
　　　送杭大叅之河南¶
十年京國重才雄汝鄧山川喜借公杜甫交遊傾海内¶
謝家兄弟擅江東褰帷正屬瘡痍日開府元當控扼中¶
冬暮遥㸔南去節楚天春望北來鴻¶
　　　同馮光祿登慈仁寺閣¶
<pb:KR4e0162_WYG_027-4a>¶
今度慈仁寺閣遊翠烟冬日抱重樓㝠㝠繡栱盤空界¶
裊裊丹梯接帝州立傍星辰天北極坐㸔雲霧海東流¶
也知光祿髙情興自合題詩在上頭¶
　　　哭以道¶
淚堕平生邂逅吟想㸔垂死更傷心天涯見面愁雖减¶
海上傳書病已深萬里艱難歸葬日百年哀怨絶絃音¶
他時若挂留徐劍忍向橋山覔墓林¶
　　　送以正歸其兄櫬還闗中二首¶
<pb:KR4e0162_WYG_027-4b>¶
賢兄客死在燕山令弟将歸陜路難哭向北雲扶旅櫬¶
望窮西日見鄉闗原鴒雪羽飛偏急屋樹春花發自斑¶
岐路斷膓生死别暮天迴首淚潺湲¶
　　　二¶
君家昆季總能文哭友那堪更送君嗚咽黄河流渭水¶
迢遥白雪度秦雲即㸔斷鴈離羣去况屬連枝落葉分¶
少弟長安終日望西來消息早相聞¶
　　　二月見梅¶
<pb:KR4e0162_WYG_027-5a>¶
二月寒梅開滿枝素心寧與艶陽期攀桃映李千花妬¶
弄日含風一樹垂不向天涯傷歲暮豈縁江北見春遲¶
廵簷一笑聊相慰鬬色争妍非爾時¶
　　　送蔣子雲冬官病還揚州¶
卧病長安不出門話歸南國暫留尊春來日日風塵色¶
海畔㝠㝠天地昏坐傍桃花停岸舸行隨楊桞到江村¶
楚山亦有蘼蕪草遊子空傷萬里魂¶
　　　九日同張膳部劉符臺遊法藏寺¶
<pb:KR4e0162_WYG_027-5b>¶
東林地僻無人到九日天清有伴尋在野興深增感慨¶
望鄉心逺慰登臨叢篁雨䬃春墻碧老檜霜留古殿隂¶
共酌昏鍾驅馬出獨聆風鶴送餘音¶
　　　詩上郭价夫内翰兄聊寫隕珠之痛兼致夢蘭¶
　　　之望云¶
四十生兒身未老萬行哭子淚難收乍㸔入掌明珠動¶
不見凌雲玉樹留門下公侯應有種堂中賔客尚回頭¶
蕙蘭若報三春夢消息先寛二老憂¶
<pb:KR4e0162_WYG_027-6a>¶
　　　對雪¶
九衢飄雪亂人行獨坐開堂烟霰生曲檻回廊輕駐景¶
裊雲停日重含情風前花絮疑三月天外樓臺望五城¶
出塞燕歌翻自苦入筵春曲向誰成¶
　　　閣直立春日雪¶
天門望雪瞻華葢御苑迎春試碧桃牕色向明通散帙¶
鑪烟當晝引揮毫雲連睥睨銀城逈風繞罘罳玉殿髙¶
綵仗數移西闕宴金花虛映北宫袍¶
<pb:KR4e0162_WYG_027-6b>¶
　　　送崑山王令還¶
九霄懸舄朝天至萬里揚帆上斗回海甸風流無陸謝¶
漢京詞賦有鄒枚青鳬野送髙旌駐綵鷁江行疊鼓催¶
悵别忍㸔燕草色寄詩須折早春梅¶
　　　懐寄邊子¶
汝從元嵗侍今皇誰念先朝老奉常一出雲霄空悵望¶
十年岐路各蒼茫春天縹緲金莖露晝日氤氲紫殿香¶
獨有揚雄尚陪從白頭抽筆賦長楊¶
<pb:KR4e0162_WYG_027-7a>¶
　　　題嚴内翰賜扇¶
端陽綵扇百官傳毎歲宫臣賜獨偏君去翰林供奉久¶
始來經幄拜恩年頒從殿閣風先動捧向雲霄月並懸¶
象轂銀鐶倍光寵好揚薫吹助虞絃¶
　　　寄題鄭園¶
三山今有鄭公園避俗從來亦避喧蘿竹青青垂谷口¶
花林靄靄覆桃源天邊鴻鴈春廖廓海畔蛟龍晝曲蟠¶
南斗尺書招隐意白雲叢桂㡬攀翻¶
<pb:KR4e0162_WYG_027-7b>¶
　　　立春日¶
楚客年華悲塞國燕京春色念江潭香迎苑雪梅先放¶
翠入宫烟栁乍含行在旌旗猶駐北朝廷冠冕自通南¶
青山起䇿青藜杖白髪羞㸔白玉簮¶
　　　送陸舍人使吳下¶
桞拂清江畫鷁飛節旄更喜便南歸迴風樹裏吹(吹一/作催)¶
官騎返照河邊上客衣北固樓臺秋寺遍長洲花草故¶
宫非登臨莫怪多詞賦吳下才人是陸機¶
<pb:KR4e0162_WYG_027-8a>¶
　　　送徐舍人使南都¶
御書親奉出金扉草綠南徐四牡騑江上登臨鄉思逺¶
客中離别䆠情微潮生鐵甕迷前代雲起金陵識舊畿¶
悵望一春詩社冷有誰吟對省中微¶
　　　送秦豫齋南歸領教安仁¶
兩年京國喜同遊忍送孤帆下潞洲世事悠悠鴈南去¶
客懐渺渺水東流雲間樹色通吳㑹月下潮聲過石頭¶
聞到錦江三畆宅開門遥對萬峯秋¶
<pb:KR4e0162_WYG_027-8b>¶
　　　送李長蘆先生¶
十年相見倍相親風表依然道義存㡬憶趨庭陪鯉對¶
無縁縮地拜龍門停杯慷慨論前事撫劍踟躇感舊恩¶
一别重逄更何處鴈聲東下海雲昏¶
　　　送徐主事還金陵¶
送客出門三月暮片帆遥見石頭城南方山水登仙興¶
北望星辰戀主情花暗河津天雨細月殘江舘夜潮平¶
鳯凰臺上重回首六代繁華野草生¶
<pb:KR4e0162_WYG_027-9a>¶
　　　送夏少參之蜀¶
岷峨東下江水流劒閣西來烟霧收黄牛峽隘㡬人到¶
金馬臺荒何處求父老三巴應渴望丈夫萬里是竒遊¶
錦官城外經行處古栢祠前拜武侯¶
　　　至日過徐徳章¶
竹門寒旭鳯城隈春氣潜浮地底灰世路十年長不定¶
客懐此日更難開天邊梅桞垂垂發歲暮隂陽冉冉催¶
見説吳江酒船到即𢬵留飲夜深回¶
<pb:KR4e0162_WYG_027-9b>¶
　　　陸子樓夜集¶
夜來繫馬樓前樹暮倚危䦨對雪&KR0280;人世百年還易過¶
天涯此㑹亦難逄浮烟近接千家市落日遥聞萬井鍾¶
殘歲良宵俱可惜紅塵分手莫匆匆¶
　　　望雪¶
中原日見黄塵生上國空懸白雪情當晝風雲垂忽散¶
久晴江海凍難成農人隔歲猶須慮冦賊今冬尚未平¶
安得時和人更樂普天無盗勸春耕¶
<pb:KR4e0162_WYG_027-10a>¶
　　　送周令之蒙城¶
少年學道天下無白首談兵氣尚麄郎位星辰瞻百里¶
縣城山水接中都留侯黄石橋邊履葛令丹砂海上爐¶
暫向風塵淹老驥擬㸔雲影候仙鳬¶
　　　亟谷草堂贈許廷綸¶
萬里河山一草萊百年松檜此堂開晴瞻華岳青天上¶
晝望仙人紫氣來避世且耕歸馬地乗時須起卧龍才¶
長安送别風塵暮洛日嵩雲首重回¶
<pb:KR4e0162_WYG_027-10b>¶
　　　寄康子¶
十年朋輩飄零盡海内兵戈戰鬬餘花劇秦川誰見汝¶
鴈稀燕北渺愁予碧山擬著潜夫論丹壁應藏太史書¶
自笑此身今更出風塵空望白雲居¶
　　　夀羅山胡侍御¶
直道清風天下重夀年况復古來稀江邊舟楫非忘世¶
海内干戈早拂衣白石靈芝春自長秋山黄鶴健髙飛¶
更喜繡衣經故里遥㸔綵服拜重闈¶
<pb:KR4e0162_WYG_027-11a>¶
　　　和王司封¶
仙省新詩㡬度傳一吟鄉思一凄然許身自比南金重¶
浪迹聊為曲木全燕地湖山春酒畔楚天風雨夜燈前¶
㸔雲聽鳥同今日躍馬登龍憶徃年¶
　　　送李公從地官¶
鄉路春行傍九河帝京晴望五雲多城邊金鼓花時發¶
海畔樓船日夕過樹映仙郎添寵色草迎遊子助悲歌¶
同朝更待青霄節並馬能忘白玉珂¶
<pb:KR4e0162_WYG_027-11b>¶
　　　用韻荅以行¶
無客琴書晝掩堂有詩先夢謝家郎雨來碧草遥添色¶
風過紅蕖不斷香多病更逄愁是敵此身那得醉為鄉¶
巷南巷北稀相見偪側歌殘送夕光¶
　　　石磯¶
石磯無伴滿蒼苔秋杜春蘭晩自開江日烟波雙鳥去¶
楚天風雨一舟來釣鰲獨有滄溟興夢鶴誰知赤壁才¶
芳草歸人不愁思水雲山郭見章臺¶
<pb:KR4e0162_WYG_027-12a>¶
　　　元夕以道宅同蘇管二君子¶
烟滿春城夜色凝露融金掌月初升愁邊鼓吹頻催宴¶
望裏樓臺盡放燈四海朋簮今有盍十年岐路已無憑¶
相知更遇秦中俊欲贈瓊琚恨未能¶
　　　輓范君山和其絶筆詩¶
老去詩篇興未休吏情終日問滄洲寒江夢落烟波斷¶
南嶽魂來霧嶂收一别人間真異世十年天上可同遊¶
魚寵寂寞瀟湘冷誰采蘋花薦晩秋¶
<pb:KR4e0162_WYG_027-12b>¶
　　　雲卿見訪次韻¶
悠悠世路誰知己莾莾乾坤獨愛才近接南州留下榻¶
久開西閣待傳杯雪霜暮向天邊盡鴻鴈春從海上來¶
細桞明沙相送地不妨騎馬夜深迴¶
　　　封君許太史公夀章¶
仙人親捧紫瑶編鳯鳥雙盤赤錦箋天上封章傳翰苑¶
山中夀酒屬春筵星辰影動台垣裏林壑光生海岳前¶
回問郎君碧霄路石麟金馬玉堂懸¶
<pb:KR4e0162_WYG_027-13a>¶
　　　過寺訪以行¶
今年春色倍堪思柰爾㸔春病起遲牕矚太行雲斷處¶
坐聞江漢鴈來時桞香漸撲燕&KR0078;酒草色頻催謝客詩¶
更欲息栖尋野寺細蘿芳杜碧山期¶
　　　送戴進士時亮¶
戴生長嘯出燕州知爾尋仙不可留相望有時攀玉樹¶
此行何地訪丹丘乗風逝鼓洪濤柁觀日回登滄海樓¶
白晝果然生羽翼青雲奚羡帝鄉逰¶
<pb:KR4e0162_WYG_027-13b>¶
　　　登樓觀閣時王令明叔邀張用昭叚徳光王敬¶
　　　夫康徳㴠四子同遊二首(以下秦集/)¶
百丈丹梯俯翠岑千年壇殿肅隂隂風吹陸海黄塵暗¶
雲去凾闗紫氣沉春花况屬絃歌邑勝地還成翰墨林¶
香山洛社俱寥落文采流傳直到今¶
　　　二¶
峻閣含風落照孤憑髙千里視平蕪鳯笙錦曲春縹緲¶
瑶草金光晝有無採藥㡬時尋碧海種桃無復問元都¶
<pb:KR4e0162_WYG_027-14a>¶
五陵冠劍豪遊地猶是長安舊酒徒¶
　　　輞川¶
飛泉萬壑通藍水仄徑千峯入輞川野老豈知旌節到¶
世人空作畫圖傳黿鼉岸坼深無地鷄犬林開忽有天¶
即此買山堪避俗桃源何必訪神仙(深一/作疑)¶
　　　華州作柬桑汝公¶
秋城雨色静微塵過陜山河望轉新天上岳蓮開二華¶
雲中闗樹引三秦追遊少小還今日浪迹乾坤任此身¶
<pb:KR4e0162_WYG_027-14b>¶
乗興欲攀仙掌去未知登覽共何人¶
　　　東林書院¶
東林精舍接東城出谷先歌伐木聲氣象久瞻程伯子¶
摳趨今見魯諸生芝蘭入室香俱化桃李開門樹總成¶
河渭滔滔同向海濟川舟楫㡬時行¶
　　　劉士竒張時濟過觀雪行¶
裊裊朱絃留上客冷冷修竹對髙軒重簷舞雪銀花綴¶
曲檻回風翠葉翻湘浦珮環臨渭浦秦園詞賦擬梁園¶
<pb:KR4e0162_WYG_027-15a>¶
從今開徑延三益聊共傾壺散欝煩¶
　　　送胡承之北上¶
秦闗迢逓南山曲漢閣嶙峋北極長揚策恥誇終孺子¶
上書不學老馮唐斗邊銀漢仙槎影天上春雲畫省香¶
此去中朝才子列定知詞賦有輝光¶
　　　送盛斯徵廵撫四川¶
向來才藉九重知此去勲名萬里馳玉壘霜威侵斧鉞¶
錦城花色駐旌旗征南諸葛籌先定化蜀文翁事更宜¶
<pb:KR4e0162_WYG_027-15b>¶
巴水秦山元自接好音莫遣北來遲¶
　　七言排律二首¶
　　　平夷所老人(使集/)¶
平夷老人髪兩肩哀哀淚落古城烟嵗收斗粟輸田賦¶
日向諸鄰乞米錢風雨飢寒趨路側子孫流落避兵年¶
青春有伴難還土白首無家尚戌邊官裏征徭何日已¶
軍中苦樂古來偏魂驚戰鼓心猶怯臂中飛弧肉盡穿¶
獨去負戈廵夜砦誰來銷甲種春田朝廷徳意思柔逺¶
<pb:KR4e0162_WYG_027-16a>¶
閫幄謨猷在識先荒徼本為王者外卒徒能受帥師憐¶
敢愁溝壑填衰謝只擬封疆得静便我願麾前法唐将¶
籌邊有策到今傳¶
　　　寄李郎中(家集/)¶
星辰畫省鳯凰池同接金門白玉墀庭樹晝閑褰碧幕¶
苑花春好並金覊西京車馬誰言樂東漢衣&KR0227;忽已悲¶
萬里艱難歸故土兩鄉迢逓限雲逵青㝠垂趐人皆惜¶
白日批鱗世所知天上神仙元有謫古來賢聖本多危¶
<pb:KR4e0162_WYG_027-16b>¶
陸機入洛名逾盛司馬遊梁賦益竒海内競傳髙士傳¶
朝廷誰訴黨人碑齊堂雷震寃臣出魏闕天髙獄吏欺¶
千古死灰安國淚萬年災異廣川辭虞羅亦放㝠飛鳥¶
卜獵何煩後載羆得失竟須知塞馬榮華終不易塗龜¶
嗟予蹇拙慚君匹念汝風流實我師索處自應思故舊¶
生涯今已笑支離遨遊昔忝登龍㑹駑下深懐附驥思¶
貢禹王陽同出處鍾期伯子是交期河陽雲樹情俱苦¶
渭曲烟花願豈遲回首西山多寇盗扁舟南國有旌旗¶
<pb:KR4e0162_WYG_027-17a>¶
腐儒潦倒愁溝壑遊子飄零枉嵗時路阻時危難㑹面¶
不禁涕淚望君垂¶
　¶
　¶
　¶
　¶
　¶
　¶
<pb:KR4e0162_WYG_027-17b>¶
　¶
　¶
　¶
　¶
　¶
　¶
　¶
　大復集巻二十七¶
