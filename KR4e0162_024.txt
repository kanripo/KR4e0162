# -*- mode: mandoku-view; -*-
#+TITLE: 大復集
#+DATE: 2015-08-25 00:22:54.973855
#+PROPERTY: ID KR4e0162
#+PROPERTY: BASEEDITION WYG    
#+PROPERTY: JUAN 卷二十四
<pb:KR4e0162_WYG_024-1a>¶
欽定四庫全書¶
　大復集巻二十四　　　　明　何景明　撰¶
　　七言律詩六十四首¶
　　　舟次漢陽(以下使集/)¶
使客舟從漢口來武昌城對漢陽開千年洲在空流水¶
百尺樓髙鎻舊臺太白未輕崔顥句老瞞元妬禰生才¶
山川不盡豪華盡落日烟江思轉哀¶
　　　武昌聞邊報¶
<pb:KR4e0162_WYG_024-1b>¶
傳聞彍騎近長安北伐朝廷已遣官路繞居庸烽火暗¶
城髙山海戍樓寒一時邊將當闗少六月王師出塞難¶
先帝恩深能養士請纓誰為繫樓蘭¶
　　　長安驛¶
暮雨蕭蕭雲黯然數家山下起炊烟窻聞早鴈秋多思¶
門對寒流夜不眠逺使正持三楚節舊遊曾扣九江船¶
驛程南去無窮路來往風塵閲嵗年¶
　　　雲溪驛¶
<pb:KR4e0162_WYG_024-2a>¶
雲溪驛裏經過處六七年間兩度行風土不殊初到日¶
雨墻難認舊題名異方見月思鄉縣逺客逢秋念友生¶
明日巴陵江上酒弟兄相對不勝情¶
　　　岳陽¶
楚水滇池萬里逰使車重喜過巴丘千家樹色浮山郭¶
七月濤聲入郡樓寺裏池亭多舊主城中冠盖半同逰¶
明朝又下章華路江月湖烟綰别愁¶
　　　岳陽城中聞笛¶
<pb:KR4e0162_WYG_024-2b>¶
何處笛聲三四弄坐聼疑隔楚江濆落梅折栁怨清夜¶
激羽流商哀白雲月上山樓人獨倚風髙秋院客先聞¶
洞庭空濶瀟湘冷縹緲餘音送鴈羣¶
　　　七夕¶
夜乆髙城風露收微雲斜漢兩悠悠閨中𢷬素思關塞¶
樓上穿針待女牛屏燭夜深秋似水池花香淡月如鈎¶
桂宫髙處寒多少誰念嫦娥此夜愁¶
　　　寄君山¶
<pb:KR4e0162_WYG_024-3a>¶
塵踪西過巴陵地尚欠君山寺裏詩十里無縁携客到¶
六年不到使人思空巖竹映湘妃廟舊井潮深栁毅祠¶
湖上老仙誰得遇夜寒横笛向江吹¶
　　　華容弔楚宫¶
别舘離宫紛綺羅細腰爭待楚王過章華日晩春逰盡¶
雲梦天寒夜獵多廢殿有基人不到荒臺無主鳥吹歌¶
西江烟月長如舊只有繁華逐逝波¶
　　　秦人洞二首¶
<pb:KR4e0162_WYG_024-3b>¶
桃川道士來相送指㸃仙蹤玉觀西雲鎻洞門何處問¶
花開溪路㡬人迷石橋自發新秋草丹竈長封舊日泥¶
落日山中不勝思松隂竹色冷淒淒¶
　　　二¶
聞説秦人此避秦碧桃零落舊時春家移洞裏難知姓¶
水到人間易問津山色溪聲自今古石床磵户空埃塵¶
洞前即是南征路來徃年華客髩新¶
　　　月潭寺二首¶
<pb:KR4e0162_WYG_024-4a>¶
玲瓏金刹白雲邊踏閣攀林一徑穿龍出洞門常作雨¶
鶴巢松樹不知年僧來殿上鳴鍾飯客到山中借榻眠¶
怪底夜來難得寐秋風窻下遶流泉¶
　　　二¶
緑蘿隂下到蒲團茗葉松花進晩飡近水雲霞晴亦雨¶
傍巖樓閣晝常寒旅懐寥落逢秋半僧話淹留坐夜闌¶
惆悵塵蹤又南去朝來鍾磬隔烟巒¶
　　　出新添城¶
<pb:KR4e0162_WYG_024-4b>¶
出城凝望一沾巾行到窮邊見洞民青草時多逢瘴死¶
白茅屋為住山貧秋來萬里倦為客日落千峰愁殺人¶
聞道徴兵需北戰朔方應已困烟塵¶
　　　憶中舍諸寅¶
憶昨共陪天北極㡬回朝賀識龍顔簾開仙掖宫雲近¶
地隔金河苑日閑青𤨏夜歸池上珮朱衣曉入殿中班¶
只今逺使違趨奉清夢常依霄漢間¶
　　　憶諸同遊¶
<pb:KR4e0162_WYG_024-5a>¶
冠珮長安多貴㳺别來時復見新秋花邉騎馬春逰寺¶
月下横簫夜上樓鴻鴈不傳長道字江山應繫逺人憂¶
遥知賔舘常懸榻經嵗誰能為我留¶
　　　安莊道中¶
處處人家空薜蘿㡬年凋弊擾干戈山過白水峯巒峻¶
路入盤江瘴癘多嶺徼土風連百粤郊原人語雜諸羅¶
側身西望㸔銅柱此地曾經馬伏波¶
　　　漢將祠¶
<pb:KR4e0162_WYG_024-5b>¶
嵯峨髙嶺入雲平嶺上人傳漢將名殊域嵗時供祭祀¶
千秋祠廟著神明古墻不辨丹青色深夜猶聞劍㦸聲¶
下馬獨來詢舊事殘碑無字紀南征¶
　　　新興¶
蕭條窮巷掩荆扉立馬荒原見鳥飛城為燒殘鄽市少¶
地從戰後草萊稀燐生隂雨黄昏見鬼哭秋山白日微¶
却怪當年出師者豈無寸䇿逹戎機¶
　　　普安¶
<pb:KR4e0162_WYG_024-6a>¶
日下孤城生夕烟相逢只説敗師年塞門晝閉青山上¶
戍角寒吹白漠前冦至不知重嶺隘兵來能得㡬家全¶
居人尚想黔中將統領三軍獨晏然¶
　　　九日黔國後園二首¶
何處風烟消客愁將軍臺榭枕山丘一年又過重陽日¶
兩鬢空愁萬里秋水國隂多寒已至炎方霜後瘴初收¶
憑髙欲送登臨眼更上池邊百尺樓¶
　　　二¶
<pb:KR4e0162_WYG_024-6b>¶
天空逺水明秋岸梧葉蕭森楓樹殘黄菊數從行處見¶
紫茰獨向醉中㸔浮雲樓觀滇城暮落日山川僰道寒¶
忽憶登髙去年客慈恩湖閣共憑闌¶
　　　白帝城¶
峽口風悲猿夜號孤舟燈火宿烟臯草深廢井人家少¶
水落寒山雉&KR0008;髙自古金湯難恃險當時版築豈知勞¶
永安亦在荒城裏玉殿凄凉空野蒿¶
　　　歸州¶
<pb:KR4e0162_WYG_024-7a>¶
暮雲天際見髙城行盡千峰峽漸平古郡山頭萬家住¶
客舟江上一燈明竹枝慣聽巴人曲鳥道纔通楚國程¶
未卜東歸何日到片㠶斜月對離情¶
　　　郢中¶
荆門南下接平疇蕭索風烟似晩秋衰草茫茫楚宫廢¶
荒城寂寂漢江流人亡異代空遺宅嵗暮他鄉獨倚樓¶
最是陽春音調古至今歌罷少人酬¶
　　　吕公祠(以下家集/)¶
<pb:KR4e0162_WYG_024-7b>¶
落日蕩漾古水濵邯鄲城邊逢暮春趙王臺榭草花盡¶
吕公祠堂松桂新馬上十年元是夢世間何處可還真¶
黄金白髮俱閑事赤日紅塵愁殺人¶
　　　還家口號¶
十年奔走違親舍此日歸來喜不禁敢向明時輕組綬¶
秪縁多病乞山林閑居擬著潘安賦髙卧寧知謝傅心¶
早晩南巖桂花發開軒相望一長吟¶
　　　髙䕫州先生示賞李秀才園中芍藥詩用韻奉¶
<pb:KR4e0162_WYG_024-8a>¶
　　　荅¶
李家芍藥開滿堂䕫州太守更清狂題詩晩坐朱欄静¶
對酒春憐白日長好為池臺留爛熳莫教風雨怨凄凉¶
佳期卧病難乘興悵望殘花憶謝郎¶
　　　五日¶
五月五日天氣鮮艾葉榴花堆眼前鄉土嵗時殊不惡¶
閭閻風俗自堪憐鄰人角黍能相送野老蒲觴得共傳¶
回首十年車馬地每逢佳節淚潸然¶
<pb:KR4e0162_WYG_024-8b>¶
　　　病後¶
病後頻驚節序過不將風景怨蹉跎秋來門巷依楓橘¶
嵗晩衣裳戀芰荷洛下閑居辭宦早茂陵消渇著書多¶
鳯凰池上三年客腰褭空鳴白玉珂¶
　　　吹笛¶
横笛髙城弄晩颸碧空如水鴈來時闗山月落膓應斷¶
樓閣秋生響易悲楊栁天邉渾折盡梅花江畔故開遲¶
武陵回首南征路一曲那堪馬上吹¶
<pb:KR4e0162_WYG_024-9a>¶
　　　沈逸士來自呉下能詩善鼓琴間投篇什見訊¶
　　　顧舘於城中予以病不得造乃作此詩招致敝¶
　　　庄¶
寂寞秋山卧病年美人勞贈白雲篇陳蕃已下迎徐榻¶
王子寧回訪戴船郭外樓臺堪眺望水邉花樹足留連¶
廣陵失後無新譜莫惜携琴為我傳¶
　　　邀沈清溪趙雪舟馬百愚登樓次百愚韻¶
村居邀客慚供給且為青山一倚樓十里沙平遥對酒¶
<pb:KR4e0162_WYG_024-9b>¶
百年地逈更逢秋城中車馬何人到水曲風烟盡日留¶
無奈天涯歸思切孤㠶八月下長洲¶
　　　馬百愚同沈清溪見訪次韻二首¶
門接漁樵只數家栁條藤蔓轉相遮不妨佳句頻題竹¶
况有清尊共對花開閣定攀棲舊榻入溪還擬著浮槎¶
誰言人世相逢易浩蕩江湖未有涯¶
　　　二¶
共憐野外多風景乘興閒過碧水涯草閣連朝聞雅詠¶
<pb:KR4e0162_WYG_024-10a>¶
楓江萬里得佳期馬卿作賦無勍敵沈約為文有妙思¶
莫向尊前話離别雲山秋色易生悲¶
　　　十一月五日雨中邀沈清溪趙雪舟¶
仲冬風雨似秋來無客蓬門晝自開幽抱向人那得盡¶
窮愁泥我若為裁不禁逺岸梅花照更見孤城栁色催¶
三徑已拌留二仲相過此地莫遲廻¶
　　　雨晴¶
竹裏柴門冬日輝水邉烟霧晩霏微背霜石壁丹楓盛¶
<pb:KR4e0162_WYG_024-10b>¶
待雪沙田青麥稀自愛羣鳬將子去却疑雙鸛見人飛¶
西郊風物晴還好誰共㸔雲興不違¶
　　　冬至¶
至日哦詩野水濵乍晴天氣最宜人簷前白日不覺晩¶
山下寒梅俱放春逺客盤飡還偶共故園風俗自須親¶
病來又見陽回節鳴玉何由拜紫宸¶
　　　立春¶
今年臘月逢春日喜見東風隔嵗吹沙上栁條已堪把¶
<pb:KR4e0162_WYG_024-11a>¶
城邉梅花亦不遲離離山郡開雲雪冉冉鄉園易嵗時¶
欲與鄰翁試新酒相邀酩酊莫深辭¶
　　　燕子次杜工部韻¶
燕子飛時江栁春眼㸔節序㡬回新亦知社日歸鄉國¶
忍對秋風别主人舒倦不殊羣物理往來寧有百年身¶
空簾寂寞山堂夕惆悵花枝淚滿巾¶
　　　秋興八首¶
髙樓一上思堪哀水盡山空鴈獨廻萬里闗河迷北望¶
<pb:KR4e0162_WYG_024-11b>¶
無邉風雨入秋來故人尺素年年隔薄暮清砧處處催¶
徒有寒樽對花發病懐愁絶共誰開¶
　　　二¶
憶在京華近侍年五更清珮入朝天鳯凰池接䕫龍㑹¶
閶闔樓開日月懸南國自通滄海貢邊塵不動玉門烟¶
只今病卧遥回首夜夜清光北斗邊¶
　　　三¶
前嵗今皇新御極鳯銜恩詔出明庭孤槎奉使日南¶
<pb:KR4e0162_WYG_024-12a>¶
國萬里題詩天畔亭地入金沙江浩浩風連銅柱海冥¶
㝠昆明亦在滇城裏池上虚疑織女星¶
　　　四¶
蜀中形勝千年在峽樹江花照使袍神女廟深虚暮雨¶
漢王臺逈落秋濤漁人東望滄浪濶客子西來灔澦髙¶
不見啼猿繫舟處風波遥夕夢魂勞¶
　　　五¶
漢水東馳入楚來長沙秋望洞庭開江清樓閣中流見¶
<pb:KR4e0162_WYG_024-12b>¶
日落㠶檣萬里廻去國尚思王粲賦逢時空惜賈生才¶
湘南兩度曾逰地惆悵烟花暮轉哀¶
　　　六¶
秋來門巷少經過日日幽懐對薜蘿一笑流光抛客路¶
十年歸夢落漁簑沙邉返照寒初歛水上浮雲晩故多¶
苦憶梁園辭賦客黄河愁望渺烟波(時李獻吉/在汴州)¶
　　　七¶
裊裊西風歇衆芳天髙谿谷逈烟霜孤城落鴈衝寒水¶
<pb:KR4e0162_WYG_024-13a>¶
萬樹鳴蟬帶夕陽塵滿一區楊子宅蓬生三徑蔣公堂¶
相過未有求羊軰醉裏狂歌亦自長¶
　　　八¶
千年申國有提封楚塞重闗渺未窮舊事秪㸔東逝水¶
髙臺不斷北來鴻連山落木蕭條後隔坐殘花悵望中¶
正是平居多感慨底須辭賦荅秋風¶
　　　聞望之買馬促装以詩留之¶
聞君買馬衝宵發正為慈顔在逺京已喜尺書前日至¶
<pb:KR4e0162_WYG_024-13b>¶
不妨旌節隔年行故鄉嵗暮難為别長路天寒益繫情¶
擬辦盤飡留暫住况逢風雪阻嚴程¶
　　　同焦太史㳺青峰禪寺¶
裊裊丹梯百丈懸上方宫在白雲間川原暮過淮西雨¶
樓閣晴開楚上山厭逐風塵為客乆喜將樽酒對僧閒¶
同逰更有情親在並轡山中日往還¶
　　　十二夜月¶
待月東林月未圓水邉樓閣半輪偏誰家玉笛休空怨¶
<pb:KR4e0162_WYG_024-14a>¶
此夜清樽益可憐即向乾坤生羽翰更㸔江海凈風烟¶
停杯席上遥相問却愧當年李謫仙¶
　　　人日懐孟望之¶
人日登髙聊引興萬峰寂寞對申臺鶯花出郭還難見¶
雨雪逢春尚未開沙畔栁條悲暮角城邉栢葉照寒杯¶
關河悵望東歸使渺渺孤槎㡬日廻¶
　　　贈袁將軍惟武¶
雄劍光寒射早秋南征曽共伏波謀萬營貔虎胸中算¶
<pb:KR4e0162_WYG_024-14b>¶
八陣龍蛇掌上籌誰識淮隂堪拜將獨知定逺合封侯¶
漢家武略多名帥功在雲臺百世留¶
　　　寄贈劉東山先生次林都憲韻¶
一疏歸來卧舊山㡬回天上識容顔城邉黄石留侯去¶
海内蒼生謝傅閒日月夢随天闕仗烟波家在洞庭灣¶
南瞻江漢無多路不得乘槎一往還¶
　　　寄懐端虚堂¶
草堂風物逈無倫䕫府詩成更有神携酒㡬時容入社¶
<pb:KR4e0162_WYG_024-15a>¶
卜居今日願為鄰謝安亦有東山妓文舉元多北海賔¶
珍重城邉花竹樹年年不厭訪君頻¶
　　　酬髙新甫¶
連篇落落見才華未報瓊瑶秪自誇靈運詩成應夢草¶
江淹筆在更生花行吟出郭愁仍破病起逢春思益嘉¶
不惜清詞三百首品題常到野人家¶
　　　代孫太守自題沱西别業次劉東山先生韻兼¶
　　　酬東山¶
<pb:KR4e0162_WYG_024-15b>¶
黄鸝未比謝家莊緑野還連晉國堂亭榭寥寥㸔市逺¶
江湖渺渺接天長慚過髙士蓬三徑喜望佳人水一方¶
安石他年如未起賦歸應許共徜徉¶
　　　寄張别駕¶
苦憶朗陵張别駕尺書今忽到林丘江東亦起秋風興¶
溪上難忘雪夜舟山郭有花空悵望水亭無客自淹留¶
汀蘭岸栁俱相待莫負清樽此日逰¶
　　　九日不見菊次劉朝信韻¶
<pb:KR4e0162_WYG_024-16a>¶
一秋風物已凄凉九日無花只斷膓徒把清尊留客醉¶
不教繁朶向人黄鳴絃急管休相聒舞蝶逰蜂莫自狂¶
獨坐孤城正愁寂更堪落木下斜陽¶
　　　夜坐¶
暮雨寒雲黯復開山齋獨坐思難裁水生門外沙鷗至¶
月落燈前江鴈來四海交逰總霄漢十年蹤跡但塵埃¶
長安不見空回首嵗晩愁登萬里臺¶
　　　九月二十六日同賈廣文劉舉人任貢士髙䕫¶
<pb:KR4e0162_WYG_024-16b>¶
　　　府先生宅内賞菊四首¶
陶令門前花盡開郭西騎馬㸔花來踈枝淡蕋寒仍發¶
細雨斜風晩更催擬向夜深還秉燭可憐秋盡始傳杯¶
相逢一笑真非易共把繁枝醉不回¶
　　　二¶
秋來揺落倍堪嗟喜見孤芳殿物華深院䕶籬元宻宻¶
小堂穿徑故斜斜清詞屢動詩人座白酒還逢處士家¶
老逐少來無住日莫教空負滿頭花¶
<pb:KR4e0162_WYG_024-17a>¶
　　　三¶
淺白輕黄千萬枝幽香今日始相期雨中籬落人稀到¶
水畔亭臺蝶不知折向秋風堪寄逺種因晩節故開遲¶
去年此㑹今皆徤來嵗花時可對誰¶
　　　四¶
野店山家開已殘寒來移近曲闌干亭亭似與霜華闘¶
冉冉偏随月影繁千里况逢佳客賞㡬人能得故園㸔¶
清尊嵗暮東籬下采采金花不滿盤¶
<pb:KR4e0162_WYG_024-17b>¶
　¶
　¶
　¶
　¶
　¶
　¶
　¶
　大復集巻二十四¶
