# -*- mode: mandoku-view; -*-
#+TITLE: 大復集
#+DATE: 2015-08-25 00:22:55.180928
#+PROPERTY: ID KR4e0162
#+PROPERTY: BASEEDITION WYG    
#+PROPERTY: JUAN 卷三十六
<pb:KR4e0162_WYG_036-1a>¶
欽定四庫全書¶
　大復集巻三十六　　　　明　何景明　撰¶
　　碑文墓誌共十八篇¶
　　　張公去思碑¶
吾州守張公以彰徳府推官蒞吾州遷南京户部員外¶
郎適𢎞治甲子為吾州凡七年既去州之大夫士越考¶
翼馳狀於京謂余曰公政吾州徳我民我民徳之子州¶
人且公所舉其知公為我民文其實碑之余聞公初第¶
<pb:KR4e0162_WYG_036-1b>¶
丁未進士来推彰徳彰徳達上下州之之京師者必之¶
焉公所以為彰徳州人固已識之徃来間迨遷守吾州¶
州之人咸慶曰此其推彰徳者也始抵任鳴鼓據公座¶
列群吏胥𨽻其下兩翼詰土之情之俗皆莫對且欲徐¶
伺其所為公頃屈指曰某也富某也窮曰某良曰某曲¶
且偽曰某里某地闊狭瘠饒髙卑如何嫁喪貨農及所¶
尚敦薄如何悉中左右顧且汗莫知所出神之臨民温¶
然有餘度人多易近有訟者不欲速成獄乆能自解不¶
<pb:KR4e0162_WYG_036-2a>¶
問其成案惟詳惟明故境内訟不他求伸民或中其惡¶
不即以色姑徐治之大要務與民休息不輕震動擊搏¶
初人以為常不甚快然卒以相安殊無多事隂受其益¶
民知為生桑桞皆林羊牛雞狗豬靡不腓以孳故賦多¶
先期納者工役未甞僕僕舉其不獲已者時孔子廟乆¶
不葺棟桷缺丹白䵝以陊公完之廡置像舊無者州東¶
山曰義陽昔申伯地世没于衛官公於御史沁水李公¶
白之遂築書院于山之陽路橋陂池倉府署郵城隍郡¶
<pb:KR4e0162_WYG_036-2b>¶
治祠入祀典者每一新民不曰費暇引學官諸生講學¶
考業然亦不數數諸生益習不怠州徃年科無兩舉十¶
人者兩舉而十人惟公之力處人上下各有禮故無怨¶
至于小夫亦多感焉由此觀之公之政所謂平易者也¶
所居雖不大異其去能使人有餘思原公以明經取第¶
復以經術潤飾吏事且熟文法加之平易所以克令厥¶
後凡刻削抉剔炫知矜能偽自増顯者視公不足取焉¶
公名拱字朝儀蜀之内江人履歴不盡紀紀其大者耳¶
<pb:KR4e0162_WYG_036-3a>¶
示不忘也而州人忠厚之道存焉以是堅不可讓為之¶
辭曰天子勅牧光播厥修輔植敦朴顛躓蠈蟊民庸是¶
優持威倚法刻志爬摉良者不闡益佑其偷惟民之羞¶
公邁厥迹匪剛以柔令終如始民罔違尤南山之石蒼¶
蒼寒秋世公之休¶
　　　王母何氏墓碑¶
王氏母姓何氏羅山人何原女也為王翁伯全妻王翁¶
父曰王紀為耒陽縣丞良慎無易行耒陽公為其子求¶
<pb:KR4e0162_WYG_036-3b>¶
配乃得何氏也何氏甞從王翁侍耒陽公遊宦其奉舅¶
姑君子無不有善道也性温静不見厲容僕婢未甞有¶
被叱訶者生子四人長鼎娶張氏次鼐娶夏氏又次鼒¶
娶孫氏又次威娶張氏女五人長適許伯原次吕祿次¶
子兄舉人何景暘次王鳳翔次劉森凡為孫男女二十¶
一人外孫男女八人生某年月日卒某年月日壽七十¶
六何子曰王氏母當王翁舉鄉耆時嘗入城予時少也¶
甞見焉其鄉人族氏卑幼者来見王氏母未甞不與飲¶
<pb:KR4e0162_WYG_036-4a>¶
食也然必躬持與之又躬視之惟恐其不飲食之也其¶
慈愛人如此宜其子孫衆多且獲壽也王氏母卒之日¶
其鄉人族氏無不哭者予兄以王翁命求碑樹於墓予¶
故得略叙其實且為哀辭曰嗚呼允哉坤之徳厚而康¶
兮用蕃其後裕且長兮曷其不淹遂返厥常兮朝日慘¶
惻颷風厲兮閨堂闃寥發帷葢兮脩塗委蛇超素驥兮¶
悠悠天逵鸞皇逝兮惟月有良兮肆辰又吉駕彼柏輀¶
兮載此杉槨前建文&KR1242;兮迺造𤣥室𤣥室造兮寧厥域¶
<pb:KR4e0162_WYG_036-4b>¶
有石穹穹兮纘爾徳允哉萬嗣昭女則¶
　　　明故大中大夫資治少尹福建都轉運鹽使司¶
　　　運使李公墓誌銘¶
正徳十年三月三日致仕大中大夫資治少尹運使李¶
公卒子汝佐以使於京赴其友人何景明景明哭于庭¶
讀汝佐書曰先公嘗言求子生誌今死也已矣惟子圖¶
之嗚呼余忍誌銘公耶雖然公知我于孺子知公宜莫¶
能若我者予忍弗誌銘公邪志曰公諱紀字朝振潞州¶
<pb:KR4e0162_WYG_036-5a>¶
人也中成化乙酉山西省試授故城知縣遷錦衣衛經¶
歴臨洮府知府累遷至福建運使曽大父本大父日初¶
皆長者不仕父貴贈錦衣衛經歴母宋氏贈孺人公魁¶
岸甚莊望之若神徤辯說聲如鼓鐘人咸尊憚敬聽之¶
少好讀書苦刻父母慮而禁之莫從也自言曰茍弗欲¶
事徃古天下焉已矣茍欲事焉弗讀書無能為也又善¶
無遺忘一目過者老尚能口誦也以故稽古言當世皆¶
秩秩有理叙可施弗直為虚詼已也始至故城縣俗昏¶
<pb:KR4e0162_WYG_036-5b>¶
議財多財為禮少財為恥貧家男女或壯老無以匹也¶
公至盡召諸里耆曰夫昏也爾賣爾女邪俾爾女有家¶
邪即賣女有大賈無用議二姓禮若俾女有家而俾多¶
出財貧空女何以能家也即人家終窘無財爾能俾爾¶
女終無家邪自今昏有議財者有法法弗貸于是縣中¶
貧而匹者千人縣故有官地占于豪官莫能奪公按文¶
責地豪畏即出之還官乃嵗以地出給貧民緩其征是¶
時河間郡縣最稱故城縣治乃擢故城令為錦衣衛經¶
<pb:KR4e0162_WYG_036-6a>¶
歴六年擢臨洮府知府臨洮雜畨夷桀難治公曰不操¶
法示毒人無以逺惡也乃治其豪侮法慢令者治益尚¶
嚴明吏民人人無不惴慄無敢冒文者其後人人乃得¶
自緩不至蹈害郡則大治守日與寮寀張宴㑹坐花行¶
酒吹笙竽時與衛官擁旌旄伐金鼓出城行射較獵然¶
人人亦喜觀曰太守甚樂孔武弗擾也洮水將壊城洶¶
洶不可渡守登城指某山石可堤某山木可梁乃築石¶
堤水水去城三里伐木為八舟梁之在郡剛方自持不¶
<pb:KR4e0162_WYG_036-6b>¶
能恭事上官上官多畏害之都御史有親故過府販綿¶
葛求守令于民為倍利焉守曰此何以令民也吾為民¶
守終不能為都御史親故販而重利漁民將執之其人¶
懼而遁譛于都御史都御史彈守降為長蘆運司同知¶
或勸公曰運司財利府也人無有望身名陟者公又貧¶
獨不計子女邪公弗聽益峻自潔嘗赴京諸大商賈人¶
張具于路遮馬畱食公䇿馬超過之叱曰吾食汝邪于¶
是御史嘉之上其名曰居可貪弗汚者今見有李同知¶
<pb:KR4e0162_WYG_036-7a>¶
爾公嘗曰寧死不折寧貧不貪觀此公之言施矣然公¶
為舉人時已能却金不為人干請葢其方亷志性不移¶
如此由長蘆擢福建運使一年乞致仕歸曰吾何以弗¶
已耶世之見用者予知之矣不富勢率通滑爾方者貶¶
亷者塞吾無用矣吾何以弗已邪别號黙菴晩又號漳¶
東主人歸而築室讀書扁曰怡老雲窩好吟咏著有黙¶
菴集既疾會其親族子弟曰吾年止今日吾平生儉人¶
以為嗇吾無人以為有夫誰知予者遂出箧笥開使共¶
<pb:KR4e0162_WYG_036-7b>¶
視之惟圗書衣幘而已公生正統辛酉七月二十三日¶
壽七十有五配原氏封孺人先卒繼毛氏亦先卒繼趙¶
氏男子五人長汝佐郡學生次汝佑儀賔次汝仕汝价¶
汝儒女子一人菊姬皆毛氏出孫男子一時可孫女四¶
卜以是年四月四日𦵏南石曹之原初景明從先君為¶
驛丞時公使與汝佐同學朝夕惠敎即父師矣甞謂毛¶
夫人曰汝視景明毋可以異汝佐然毛夫人視景明不¶
啻不異汝佐也及先君致仕貧甚公饋之車馬其歸也¶
<pb:KR4e0162_WYG_036-8a>¶
集衛官送之郊亭揚爵酌先君曰吾老友酌景明曰吾¶
小友夫予侍公三年也凡公所鑒識望勵予者皆徳義¶
風慕無窮之事豈有世俗庸淺之見者哉其所自負與¶
又甚宏逺深厚予以為有将相器業而卒抑鬱不究其¶
用何哉豈古所謂賢人困厄亷士無名者邪予識公之¶
言行甚衆不悉誌誌其大章章者銘曰嗟嗟棟梁直木¶
衆莽玉瓉𤣥珪不遇大享委珮長裾嗟嗟泥塗厥施未¶
光積則有餘有餘之積其施厥嗣乎¶
<pb:KR4e0162_WYG_036-8b>¶
　　　徐太母潘氏墓誌銘¶
徐太母潘氏卒其元孫漢當承制以刑部郎中張君狀¶
来求銘按狀潘氏處士潘宗女徐公傑配也徐公先配¶
李氏李氏生士方士方生漢繼配潘氏生士正士正生¶
淮及潭潘年四十而喪徐公遺其貲鉅萬盡以任士方¶
士正二子二子乃商呉越間遂益饒厚其家二子又喪¶
矣乃復以貲任淮而使漢潭讀書為學生淮亦累貲鉅¶
萬為大居第京里漢潭皆能學問也居家甚勤儉無襲¶
<pb:KR4e0162_WYG_036-9a>¶
衣兼食然施族仁下不有所害初潘適徐氏士方弱也¶
恩之逾于士正士正卒其二子淮潭弱也母謂士方曰¶
爾子爾弟之子士方子二子也逾其子漢夫潘氏有大¶
功徳於徐氏三世其不謂之賢母婦哉生正統乙丑七¶
月十六日卒正徳乙亥九月四日享年七十一女一適¶
梅鏜錦衣百户孫女三曽孫男二漢卜以是年十月二¶
日𦵏城南七里鋪祖塋與其先大父大母並藏焉銘曰¶
嗟嗟一婦未亡三世以享徐氏之廟百祀爾享¶
<pb:KR4e0162_WYG_036-9b>¶
　　　樊懋昭墓誌銘¶
樊懋昭諱亮信陽在城鄉人五世祖林洪武初自徐州¶
從軍徐丞相麾下文皇時隨征克大寧歴鄭村埧白溝¶
河攻圍濟南又歴夹河小河大戰有功陞正千户死于¶
陣其家因徙南京林傳玉玉傳清清扈從幸北京遂又¶
家於北京正統初以林功大死事故陞清為金吾右衛¶
指揮同知錫之誥清傳子愷戰西直門死詔陞其後為¶
都指揮同知給恤其家子恕在襁褓夭弗嗣而懋昭父¶
<pb:KR4e0162_WYG_036-10a>¶
剛當嗣剛時在南京性戇赴廕未就而歸乃從其外翁¶
家信陽樊氏由此失其官剛生二男子長曰明次即懋¶
昭父母愛長子不甚愛懋昭朝夕笞詈懋昭曰父母非¶
愛兄不愛我也為兄貧爾愈親愛無怨懋昭少好賈賈¶
不欺人買綿於湖廣李氏至館閱數有羨乃宻如李氏¶
問綿數李不知也懋昭即還其羨遊鄭陽家人来言河¶
濫溺人即惶問父母人曰無害即大喜忘問其餘館人¶
旁聞之太息曰此人孝子也知有父母已矣懋昭行賈¶
<pb:KR4e0162_WYG_036-10b>¶
二十年饒積嘗買牛家繆與溢三金牛家恐其知而取¶
也設酒跪曰昨者閱直實溢三金吾貧可遺其一還其¶
二懋昭笑曰吾知爾貧故溢與爾甯兵備至信陽先問¶
首惡誅死次問首善以為鄉長鄉亦強懋昭懋昭不欲¶
為然莫能脫為鄉長民富者持千錢貧者持百錢宻遺¶
之求免役懋昭怒罵棄之地已乃竟役富者而貧者緩¶
焉官有取甞爭之數日必抑其半弗得則拂衣起直出¶
不顧官亦知其直不重讓也然竟怏怏弗平致疾不起¶
<pb:KR4e0162_WYG_036-11a>¶
矣生天順己夘十二月十二日卒正徳癸酉十二月二¶
十一日年五十五嵗配計氏生子曰鵬為郡學生好讀¶
書慕古昔從予學甚解懋昭為人篤塞不識字然善算¶
絲毫不爽又能記不忘先人梅溪公甞言懋昭父母始¶
来信陽艱窘其兄好酒不事生懋昭弱也即粥菜行市¶
供其親長即賈賈遂矣即農乃今敎其子儒矣豈可不¶
謂自立善變化者哉傳言公侯之後必復其始樊氏之¶
失官越三世而始儒鵬曰亡父積善不能大壽而子孫¶
<pb:KR4e0162_WYG_036-11b>¶
孤弱非先生誌銘蔑没朽矣嗟乎逺大懋昭者在鵬也¶
夫銘曰孰達弗以厄孰起弗以仆爾反爾棄本旋復爾¶
族¶
　　　明處士錢公墓誌銘¶
處士錢公卒遺令其子慶暨中書舍人祿還𦵏南京新¶
亭鄉祖塋祿奉柩將行乃以公友人鄭君洪狀来乞銘¶
予與祿同供事制勑不得辭按狀公諱進字景升姓錢¶
氏別號菊菴上世蘇州府呉縣人洪武初徙南京著籍¶
<pb:KR4e0162_WYG_036-12a>¶
上元縣祖永扈從文皇帝北上授工部營繕所所正遂¶
著籍大興縣父玉母唐氏有子五人而公長公少機敏¶
恂質身若弗勝衣好讀書日誦數千言攻書法始授學¶
呉太常既乃精思摹索晉唐諸名帖甞曰法者迹也巧¶
者所以神妙也吾将心致其巧終不至泥古法迹故其¶
書成一家而士大夫珍之天順間有薦之朝者不報公¶
乃歎曰吾讀書思進取行志今人以一藝薦而又不獲¶
達此殆天也吾何願焉乃深自剷晦終身不仕矣家貧¶
<pb:KR4e0162_WYG_036-12b>¶
力貿易事其父母父母所欲有為極辦之無不稱指意¶
友愛其弟達達舉進士為青州府推官早卒公為經營¶
其室家無弗周至公性好施與宗族不能舉火者皆待¶
于公冬月見無衣者輒衣之嘗自合秘方膏藥以施病¶
者出城見枯骨蔽野心愴焉購地瘞之今上上兩宫徽¶
號推恩耆老公以年八十詔給賜冠帶米肉絹綿公度¶
量夷坦無崖岸與閭中高年結壽會歌酒盡日兒童婦¶
女見者輒稱曰錢翁錢翁云公服勤儉起家嘗訓子孫¶
<pb:KR4e0162_WYG_036-13a>¶
曰吾見古人以艱苦立門户而子孫或以奓縱蕩之嗟¶
乎嗟乎汝等戒哉又自言曰行徳者身安之為善者心¶
樂之今行一徳為一善而務章取復是賈販事爾夫古¶
人恒隂施于㝠㝠人不知而已無所求故謂之安樂公¶
生于宣徳二年庚戌正月初九日卒正徳十一年丙子¶
五月十一日享年八十有七歳配崔孺人有内政先公十¶
七年卒子三人長慶前習字中書侍仁智殿次壽輸粟¶
授散官次即祿女一適陳綱孫男三人曰登譯字官曰¶
<pb:KR4e0162_WYG_036-13b>¶
泰曰承澤孫女三人俱幼鄭君曰錢公可謂善不近名¶
而徳不求福然名與福錢公有之矣予始知天下有不¶
必求而莫能舍者也銘曰施之㝠㝠獲于昭昭匪爾之¶
求實由爾招祖邱南鄉爾于逍遥¶
　　　劉孺人亷氏墓誌銘¶
孺人亷氏洛川劉判潤之配也以正徳十一年四月初¶
十日卒距其生正統十二年十月十一日享年六十九¶
嵗有子三人珙玹琦有女四人適二靳氏薛氏王氏又¶
<pb:KR4e0162_WYG_036-14a>¶
有孫男子五人孫女子八人琦為行人于京師将赴喪¶
深戚抵狀拜予曰母亡不孝蔑以見矣生有閾内之行¶
一二乞列諸銘石狀云孺人父亷公景浩劉公同里人¶
也内治嚴潔孺人為少女又慧絶持女訓故亷公甚愛¶
之年十九徃適劉公性方畏而孺人温惠左右相如賓¶
敬至白首室無迕言劉公初業太學母太夫人在家老¶
而諸子皆弱又嵗大饑孺人乃盡脫珥簮衣服易粟周¶
旋窘竭使太夫人不失甘㫖而家人咸無饑色太夫人¶
<pb:KR4e0162_WYG_036-14b>¶
病嵗餘孺人日夜奉起居嘗藥太夫人乃撫手歎曰我¶
孝婦我孝婦劉公仕凡三徙京衛經歴而孺人有錫矣¶
至劉公徙判易州孺人勸之曰仕宦老當思還鄉土爾¶
乆在外非止計也劉公乃即解官歸歸無㡬何而孺人¶
卒孺人義訓其子琦幼嬉孺人誡曰汝兄學不成而汝¶
復優游老婦何望也琦遂厲學舉進士嗟乎孺人于劉¶
氏者可謂大賢婦母矣乃銘曰孰曰家興靡顛有室孰¶
曰夫貞靡先女吉瞻彼洛野其域有馬樹其墳檟以材¶
<pb:KR4e0162_WYG_036-15a>¶
大厦¶
　　　王孺人墓誌銘¶
志曰地道豈不厚哉髙山之下必有重淵孺人者武昌¶
通判馬公瑀之配御史録母也父王公獻世為信陽衛¶
人孺人温厚淑則性至孝幼亡其母哭之累日弗食長¶
歸馬氏為叙理其家外内弗貳家至匱缺其具食翁姑¶
未嘗弗㫖馬公緝學取仕孺人實佐之訓諸子必經于¶
義而無間其慈里人咸稱孺人大賢云始王氏諸昆弟¶
<pb:KR4e0162_WYG_036-15b>¶
富豪里中居有樓臺出入騎馬衣文綺甚耀也王公則¶
好書詩工于賦詠行義敦質而常慷慨論事甚愛孺人¶
慧敎之書故孺人通孝經論語大義孺人之来嬪也昆¶
弟為治装使人張牀幕導之鼓樂如俗儀王公大笑曰¶
此何以為也且装者充女室家陳爾非為衢觀也乃屛¶
鼓樂盡弛其張具載之于車使人推挽之造壻門以故¶
崇儉貶飾孺人式焉孺人生天順乙亥六月四日正徳¶
丙子七月六日卒享年六十二子三人長御史次錦次¶
<pb:KR4e0162_WYG_036-16a>¶
鍊皆郡學生女三人長適劉暘次適學生呉尚智次適¶
學生辛昊御史使于外聞孺人喪乃復使于京將奔𦵏¶
于城北七里岡祖塋泣告予曰子吾母里人聞吾母矣¶
幸志銘之余抆涕曰嗟乎昔先君子之在里也有詩友¶
會而王公宗之葢時時道王公之風焉余之聞孺人也¶
有本哉有本哉銘曰北城之域岡蜿蜒上有白日下黄¶
泉刻銘于石昭後先¶
　　　明故夔州府知府鐡溪先生髙公墓志銘¶
<pb:KR4e0162_WYG_036-16b>¶
鐡溪先生髙公卒余道赴關西過家哭其喪余抵大梁¶
之夕也夢一星揺動隕地其光上發厥明有報公疾甚¶
者及余至公葢亡一日矣公遺令其子遷曰必何子銘¶
我而可遷跽而泣曰可是惟爾子之志於是遷乃狀公¶
事實来求余銘按公上世山東人始祖濟南萬户萬户¶
生成徙居河南太康縣成生智官建文時為副千户永¶
樂間謫戍信陽遂世居信陽矣智有孫曰瓊景泰庚午¶
舉人為祁州司訓司訓有男子二人長鐸次即公司訓¶
<pb:KR4e0162_WYG_036-17a>¶
卒于官公纔二嵗母李氏攜之歸年十一時與群兒戲¶
釣于學宫池水上曰我釣鼇亦如此爾指揮劉宗異之¶
舉于提學陳公選收儒學弟子員中成化甲午鄉試戊¶
戌舉進士授武選主事崇王請置守備汝寧馬大司馬¶
以信陽已置守備而汝寧重置難之集司屬議公進曰¶
是不難移信陽守備置汝寧俾兼視信陽則事攝而官¶
可不重置大司馬喜曰主事議便於是常引與計事稱¶
之曰我益友也公仕宦既聞時有所憤切乃言事忤内¶
<pb:KR4e0162_WYG_036-17b>¶
貴人内注其名屛上卒以他事逮之調鎮逺府通判在¶
鎮逺為錢都御史所重諮以邊務洞夷有相仇者使通¶
判輯之不服通判乃夜徙居他山空設其供帳故所遲¶
明徃卧榻已碎通判則從容束帶出帳前議和事夷覘¶
而神之盡服𢎞治改元移山東青州府明年遷鎮江府¶
同知同知嘗委事江南諸郡著績自鎮江遷夔州府知¶
府知府一年致仕歸與鄉人游讌觴詠自娱十八年今¶
天子御極詔進大中大夫初人屬公以公輔之幹公亦¶
<pb:KR4e0162_WYG_036-18a>¶
自負旁睨一世無所下以是人又&KR0008;之使不得究其用¶
故公之歸也益肆形世外嘗曰仕宦之途我固諳之矣¶
人生茍快意何必至卿相哉公體貌脩偉而精神秀朗¶
見者傾恱又喜談辯時出詼謔曉音律能自度曲兼善¶
書畫皆竒徤自成一家公既綜博衆藝而尤長于詩詩¶
語豪宕自喜篇章流播時人珍之在鎮江徃賓日本使¶
臣使以詩上公和答章立&KR0556;使臣俛首歎服曰此中國¶
詩人也性儻蕩好交游樂于與進門下之客率多名士¶
<pb:KR4e0162_WYG_036-18b>¶
其在鄉益剷㟁示坦後進無長少無不與之者而好學¶
躭詩至老不倦焉公生景泰壬申五月二日卒正徳戊¶
寅八月十有四日享年六十七嵗配呉氏封安人有子¶
八人長遷次選次逺俱郡學生次道次邃次邁次造次¶
迅女子三人孫男子七人孫女子七人公之将卒也召¶
八子前曰我有好子徐又曰汝亦有好父遂瞑遷治終¶
甚慎将以某年月日𦵏于城南飛鳳山之陽夫吾郡雖¶
代有顯仕而文物之開實自公作辭翰風流為鄉人宗¶
<pb:KR4e0162_WYG_036-19a>¶
即使公徒致位卿相何足以易此哉何足以易此哉銘¶
曰淮山二精降神合符是生偉人大郡大夫佩劒冠玉¶
容雅甚都驟驥脩陸大車廣衢既騁既載弭轡懸輿弗¶
究厥至命也匪吾有男八子接躅登塗列銘公藏萬祀¶
是圗¶
　　　馮宗武墓志銘¶
君名洸字宗武予郡方伯馮公鎬之子也少而敏朗方¶
伯公竒愛之挈以從宦授詩命業進士未弱冠即能進¶
<pb:KR4e0162_WYG_036-19b>¶
士文方伯公甞數使揖客使客立試之其文無不稱客¶
意者宗武既自有材質復獲隨侍多購典籍與觀名獻¶
能自勉嗜降問無有屈難以故學益有蓄為郡學生厲¶
志超逺不欲委瑣循格在群游中嘗稍自露翹翹靡所¶
下同輩亦先之謂弗逮也戊辰嵗方伯公以憂制居鄉¶
里其秋宗武忽疾作疾五日竟以不起臨絶呼方伯公¶
曰父視汝婦若孫言畢瞑矣於戲惜哉初予免官歸自¶
都下宗武来視予坐語彌日既予謁方伯公公飲予遣¶
<pb:KR4e0162_WYG_036-20a>¶
宗武出揖坐之席側視其色不黝其言琅琅有音也而¶
不數日以死何哉始人望宗武取髙第如拾而屢試弗¶
遇或有言其數竒者然弗謂夭也又聞宗武鄰居者呉¶
英合室病疫貧不能具食藥宗武以百錢洎米徃醫濟¶
之後英及其妻病死復為買棺以瘞嵗㐫族人有欲轉¶
徙者宗武止之曰人有貸予錢者俟取之以需汝矣毋¶
出也竟以死不克終其意然觀于二事豈當夭者哉宗¶
武生成化己亥十月五日卒正徳戊辰八月一日其生¶
<pb:KR4e0162_WYG_036-20b>¶
纔三十也娶馬氏生子格始十嵗為有後矣以己巳二¶
月二十二日歸于城東土家河之原方伯公乃泣涕遣¶
宗武弟沂攜其子来乞銘曰兒死矣弗及矣願子使其¶
後有稱述不蔑斯亦足矣乃銘曰爾生既促孰俾才覺¶
既才既覺孰俾夭伐城東之邱藏焉永括我志爾穴爾¶
後弗没¶
　　　明威将軍指揮僉事余君墓志銘¶
君諱文淵字子澄姓余氏余氏之先淛江奉化人也洪¶
<pb:KR4e0162_WYG_036-21a>¶
武間有從戎者迺徙著于京至君大父南城兵馬指揮¶
使信益蹈善行有名稱生女淑異妃崇王遂大余氏父¶
鐘字徳聲授錦衣衛百户以王戚隨之汝寧出入親近¶
厚于禮義善詩歌喜賓客王任之奏為儀衛副賜世䕃¶
其官後復奉例奏粟為指揮僉事君母呉氏生君君生¶
於貴然且少而不靡靡為泰能自約下招致延譽無損¶
父風始生秀敏不期月能言六嵗知揖客屬對父命就¶
師師有所難即無不釋也十三承父官後亦奏粟為指¶
<pb:KR4e0162_WYG_036-21b>¶
揮僉事入侍衛能夙夜不惰其身王甚竒愛之也為行¶
崇厚尚恩外祖母喪弗克𦵏舅氏弗能婚君皆為破財¶
力卒舉二大事其造人所難類此然卒之日距其生年¶
二十五耳天使盈其年則所施者弗止是已柰何弗能¶
有遐享也先是君父徳聲公有疾君日徃朝問夕弗寢¶
即寢亦弗脫帶人或病其憂勞然不謂遽有弗起也余¶
甞過汝得與徳聲公接識有舊愛亦尚記君之貌今君¶
乃世矣豈不惜哉君娶治中呉應期女是生子相卜十¶
<pb:KR4e0162_WYG_036-22a>¶
二月十五日歸于汝城東邱徳聲公與余書曰弗幸亡¶
兒殁矣命也無若何矣其有不殁者惟子之文是畀余¶
弗忍違公之意乃銘曰佩玉絫絫垂帶委委話言唯唯¶
旋辟爾爾天實是美弗竟誰使廓其有藏萬億是弭我¶
銘斯章君也弗死¶
　　　誥封太淑人倪氏墓志銘¶
太淑人倪氏者故指揮使鮑公龍之配而汝寧守禦千¶
户成女也有男子三人文武韜文當世其夫官然早卒¶
<pb:KR4e0162_WYG_036-22b>¶
也孫威襲官至都指揮僉事始太淑人婚鮑氏當鮑氏¶
盛太淑人篤塞循黙一無所白至不識衡量較物輕重¶
及遭夫喪子又不及官而夭孫且孑然在攜抱也太淑¶
人泣曰鮑氏三世屬是兒我當下關闥守吾年俟兒立¶
也乃躬操門户苦織紡懐其遺孫至罹單窘艱閟而使¶
外内不廢人視之猶昔鮑氏盛時也威既立益顯前緒¶
蔚有觀望太淑人之志果今有得矣太淑人季子韜者¶
亦先卒獨武侍養能有立有四女子長適陳璽次適王¶
<pb:KR4e0162_WYG_036-23a>¶
虎次適劉威皆指揮又次適百户邱漢孫二鎮乃武之¶
子次即威也又有孫女二人曽孫男六人曽孫女五人¶
太淑人生於永樂十五年七月十日而正徳四年十一¶
月十六日乃卒凡享年九十二為鮑氏婦母者七十餘¶
年其可謂大有始終于鮑氏者哉都閫君卜是年十二¶
月十日以太淑人祔其夫𦵏在溮水之南来請銘銘曰¶
奥其宅其地肆好以寧太淑人之魄¶
　　　誥封淑人任氏墓志銘¶
<pb:KR4e0162_WYG_036-23b>¶
予鄉都指揮僉事鮑君徳明喪其正室淑人任氏将𦵏¶
請曰亡妻有勤于予今逝去我我願得子之文志其𦵏¶
乃志曰任氏者信陽衛中所千户任清女也適都指揮¶
僉事鮑君威誥封淑人淑人室有女徳家有婦儀御衆¶
媵不嫉妬待群僕不刻害葢婦人有君子行者也鮑君¶
為指揮時淑人甚承之整齊其内内有巨細悉不以干¶
鮑君鮑君治于官淑人治于家以故鮑君得盡能于外¶
無有内累也鮑君聽衛事自以循先世官不能光陟前¶
<pb:KR4e0162_WYG_036-24a>¶
烈碌碌無以効其才進取于時值邊垂不用績乃思有¶
所建樹淑人力相之鮑君果以功至都指揮淑人之助¶
不可少也鮑君凡征役在外者數年淑人益葺其家能¶
使鮑君不有顧慮淑人有勤于鮑君甚著也然卒之日¶
年始四十五又無男惟女一人適指揮應襲陳忠天所¶
以享淑人者何弗厚也是年巳巳十二月十日𦵏于溮¶
河之陽祖塋銘曰是為淑人之穴吁其嗟厦之搆也而¶
乃離其家實之成也而乃殞其華施報天也其虚邪¶
<pb:KR4e0162_WYG_036-24b>¶
　　　懐逺将軍信陽衛指揮同知袁公合𦵏墓志銘¶
懐逺将軍信陽衛指揮同知袁公卒其子鎔者余同年¶
舉人者也衰服来請予銘曰鎔辱好于吾子子幸而念¶
吾子之好其勉以圗吾父余義弗得辭也乃志曰袁公¶
勛者字世臣其先武昌江夏人也髙祖曰壽從髙皇帝¶
兵有功累官副千户壽生碔碔襲官始自南京徙信陽¶
衛左千户所碔生清清生俊皆相繼其官俊即公父也¶
明于徃古成敗有立志思樹竒功厭循循蹈恒轍好讀¶
<pb:KR4e0162_WYG_036-25a>¶
馬援傳慕之曰必如此乃男子也後果効功荆襄固原¶
間歴加指揮同知進階懐逺将軍卒君所襲官葢其父¶
立者也公幼而母夫人邱氏棄養養于祖母太恭人繆¶
氏既長事祖母能篤孝又事三繼母亦靡有弗得職者¶
也為人長者無所欺備宣府時屬朱叅将部戍獨石敵¶
犯塞士出還奏捷公未有獲也朱參将者徃與公愛欲¶
私之乃宻令功載著其功公不知也将奏以告公公愕¶
然辭朱參将曰将軍鄣列城使某得幸備行列而敵犯¶
<pb:KR4e0162_WYG_036-25b>¶
将軍之塞當蒙金矢先士卒獲其渠率今縱不能而将¶
軍又私我以功夫冒人之功以干上賞未能有厚享者¶
也将軍則惠我矣其若我何敢以辭也於是朱參将許¶
之嗟歎曰弗可及也已奏功同部多與得顯秩者而公¶
益裕然終其身無有怨也公始厲志軍事數入主将白¶
軍事冀有所建後見邊事益擾将率多不撫循士罷于¶
求自歎所如不合有志莫可為也乃稱病歸解其職事¶
閒居士卒至垂泣請而退益堅既謝官出則布衣弗飾¶
<pb:KR4e0162_WYG_036-26a>¶
乗馬嘗獨行郭門外遇負薪者弗識也争道擠公墜于¶
橋水濡衣公起振衣去亡有怒顔負薪者察知是公皇¶
恐来跽門外左右請罪之公乃反酒食負薪者曰固知¶
汝弗識我爾我曷怒汝也性夙友愛父命與昆弟分財¶
悉推與昆弟不取有別産在礶口盜夜刼積稻捕者微¶
之皆旁舍兒也公曰釋之是窘於饑者也非不令子弟¶
也我既弗能賑而使其溺于盜又奈何使其以盜死也¶
於是盜悔讓亡不相率為良者也在宣府有所嘗活者¶
<pb:KR4e0162_WYG_036-26b>¶
歸而鬻子得貨持謝公公亷知其鬻子也不受使反其¶
子又傭有疾疫者彼親者弗敢近公入其卧躬賜藥與¶
食飲凡公所弗忍者有是也公少業儒所嘗讀書老尚¶
能口誦使諸子及從者為文親考閱布其次第雖老師¶
莫能易也及鎔魁河南省試人皆曰公以武世其家又¶
能以文學成其子也公娶韓氏宣武衛昭信校尉百户¶
韓俊女也賢而能其妃然早卒公亦不再室也有男子¶
四人長曰鎔次鎧次錡次録鎔既為舉人不欲襲公乃¶
<pb:KR4e0162_WYG_036-27a>¶
以鎧代襲而大有能于官女子五人長適指揮汪洋次¶
適監生辛暠又次適百户趙騰又次適千户陳昻其一¶
幼也又孫男子一人女子一人皆亦幼也公卒于正徳¶
巳巳八月十九日有生六十又四矣以是年十一月二¶
日合𦵏韓氏墓銘曰温温之徳不爽厥恭厚積自躬厥¶
承靡窮東門之東有邱其隆是曰公宫公降于中與其¶
配同萬祀攸終¶
　　　封孺人李氏墓誌銘¶
<pb:KR4e0162_WYG_036-27b>¶
封孺人張公夫人李氏以正徳五年八月十四日卒子¶
雲為給事中聞喪于京師罹戚冒星来奔将以十二月¶
二十五日𦵏乃乞余志銘夫人墓以乆逺夫人雲與余¶
世通好又同年進士也余時時得覲夫人又余有兄子¶
者夫人孫男子妻也間得詳夫人之徳故弗可辭也志¶
曰夫人李氏者封徵仕郎工科左給事中張公之配也¶
父曰某信陽衛指揮僉事夫人生于貴而順正弗違不¶
修簮玉之飾能親其族人族人長上卑少来者亡不有¶
<pb:KR4e0162_WYG_036-28a>¶
厚徃也雲縣襄陵時迎夫人養出有車馬奴妾甚貴夫¶
人益良惠亡害僕有不稱指亦亡被罵者也至雲歴近¶
要已致錫命于夫人矣夫人見人恒惴惴慤訥弗耀也¶
賓客至必自視酒洒饎食男孫有婦媵亦弗以委也以¶
故内外咸曰夫人大賢始夫人歸張公時及張氏中窘¶
夫人相張公集其家至躬勤苦事拮据鞠棘亡有怨意¶
雲稍長能學矣又能相張公篤敎弗奪其業以就顯名¶
夫人葢不獨可富貴也豈不謂大賢哉夫人生宣徳癸¶
<pb:KR4e0162_WYG_036-28b>¶
丑三月二十九日壽七十八嵗凡為男子二人孫男子¶
五人女子一人曽孫男子一人女子二人夫人之所享¶
者厚矣銘曰張氏望申奕世武冠逮夫人歸門户稍單¶
何有何亡夫人弗難夫人有子伯震仲雲震則弗永成¶
志者雲嗚呼夫人内徳不易茹辛獲㫖食自我積雲相¶
祖域隘弗可壙迺為夫人改卜肇土在西山下夫人康¶
哉祀于張氏為世妣祖¶
　　　壽藏銘(幷序/)¶
<pb:KR4e0162_WYG_036-29a>¶
壽藏者今太常少卿劉公之所作也公年未期也作斯¶
藏也預終焉故曰壽藏云可謂達矣夫生曰寄死曰歸¶
古者之制棺也中年以嵗踰中以月祭文𦵏志或自為¶
之後世利生而㐫死言生則慶言死則忌其達焉者亦¶
或鮮矣公少敦敏好學能為科舉文未第也而以大父¶
文恭公之䕃為翰林秀才屢以勞効乆次轉官歴中書¶
舍人大理寺副禮部郎中尚寶司卿又嘗為今上正字¶
上即極乃以春官侍從遷太常寺少卿頃之迕於逆瑾¶
<pb:KR4e0162_WYG_036-29b>¶
罷歸瑾敗復起為太常少卿仍供事内閣制勅房其在¶
制勅也歴事累朝自天子及后妃王公大典禮咸有事¶
焉嵗時賜賚金幣寶鏹饈饌人咸榮寵之能習國家典¶
故臨事必有稽而處人又平實易見然則公之達也非¶
其經練之所成篤厚之所積邪壽藏在武邱山祖塋之¶
側崇基下水袤形象阜列樹週垣一塜雙户公曰楊恭¶
人予配也将與合窆焉公名棨字世信號武邱山人世¶
家蘇州府長洲縣銘曰巍焉武邱泉有瘞劒産秀生才¶
<pb:KR4e0162_WYG_036-30a>¶
有靈斯驗壽藏壘壘在邱之旁有封有樹有扃有房百¶
年同歸偕此齊徳有安者棲無逺先域曷歸曷寄孰祥¶
孰㐫乆矣公達究其始終我書銘章永而弗失水衛山¶
朝固此𤣥室¶
　　　姪渭女壙磚銘¶
姪渭女予三兄女也兄從父宦陜西渭源女生于渭故¶
名生十二年夭女幽秀警敏質若弗任衣且少言語日¶
扃閣事紃繡剪縷未甞從群女戯聘王氏子嵗丁夘夏¶
<pb:KR4e0162_WYG_036-30b>¶
疫家婢有遘之者衆不敢視女入其卧持水飲之家人¶
固止弗聽數日婢愈女乃疾恐憂其父母曰吾疾殊不¶
甚父母見其弗眩困信之病旬餘忽起呼其母曰衣我¶
我不可活有頃絶六月十日也是夕即瘞于坂西予痛¶
惋未及銘其壙後數日乃治磚砂書誌銘命童掘土入¶
之銘曰既以生汝慧汝又以折汝予莫究汝坂西有域¶
惟以瘞汝¶
　　　姪岳州壙誌銘¶
<pb:KR4e0162_WYG_036-31a>¶
姪岳州東昌公第二子東昌公令岳之巴陵時生也生¶
而白皙顱角稜起能言後聞人讀書即黙記之誦數百¶
字不忘對客揖讓若成人者也東昌公殁哀哭夜不寐¶
曰爺棄我何去也遂嬰病病且死猶啼泣呼其父生四¶
嵗死于正徳二年六月二十三日埋之堰東岸上銘曰¶
岳州生申州死死丁夘生甲子魂安之魄歸此¶
　¶
　¶
<pb:KR4e0162_WYG_036-31b>¶
　¶
　¶
　¶
　¶
　¶
　¶
　¶
　大復集巻三十六¶
