# -*- mode: mandoku-view; -*-
#+TITLE: 大復集
#+DATE: 2015-08-25 00:22:54.885438
#+PROPERTY: ID KR4e0162
#+PROPERTY: BASEEDITION WYG    
#+PROPERTY: JUAN 卷十九
<pb:KR4e0162_WYG_019-1a>¶
欽定四庫全書¶
　大復集巻十九　　　　　明　何景明　撰¶
　　五言律詩八十四首¶
　　　送宗魯使安南¶
日月天門逈星辰海國遥龍函隨勅命使節下青霄荒¶
服周王域南溟漢將標壯逰真萬里無外見今朝¶
　　　送顧侍御還南京¶
南國鳯凰士北臺騘馬臣一鳴望霄漢千里出風塵折¶
<pb:KR4e0162_WYG_019-1b>¶
栁此為别㸔花俱愴神飄零四海契慚愧十年人¶
　　　九日夜過劉以正别士竒¶
重陽愁獨酌深夜喜相過萬里惟秦客三杯亦楚歌霜¶
笳沉海月風鴈起滹沱醉别黄花去能忘白玉珂¶
　　　送顧華玉謫全州¶
白日春城暮孤雲天際隂君行萬里外予憶一何深夏¶
擬浮湘水秋應到桂林衡陽去不逺莫使鴈書沉¶
　　　送楊太常歸省三首¶
<pb:KR4e0162_WYG_019-2a>¶
扈聖元公在寧親季子歸鳯凰銜寵詔駟馬動光輝回¶
馭心先切題橋志不違都人㸔祖帳共嘆此行稀¶
　　　二¶
錦里趨庭日聲華冠蜀都弟兄今二妙父子宋三蘇禮¶
樂風雲地旗常日月圖今皇念大祀未可滯江艫¶
　　　三¶
聞道西南寇猶多虎豹羣過秦應有論諭蜀可無文未¶
返巴山使空懸棧道軍煩將父老意歸報聖明君¶
<pb:KR4e0162_WYG_019-2b>¶
　　　送寇定州¶
五月燕京寺髙雲動客旌南風開菡蓞君到定州城霄¶
漢仙鳬去風塵老驥行年來傾盖意深感白頭情¶
　　　送彭總制之西川二首¶
江漢兵戈阻鄖陽節制移遥憐蜀父老再覩漢旌旗躍¶
馬終難據窮猿本易追威明聊一借勲業況當時¶
　　　二¶
蜀道青天上岷山赤日西九重連授鉞萬里動征鼙開¶
<pb:KR4e0162_WYG_019-3a>¶
府松杉静懸軍玉壘低知公安蜀計諸葛大名齊¶
　　　送吕内翰上𨹧¶
弓劒登天壽衣冠望國門碧山秋殿閣白露漢陵園雨¶
落千官淚雲隨六帝魂詞臣松栢賦音繞鳯凰原¶
　　　送徐内翰上陵¶
君向六陵間中元月正圓攀松立暮日藉草坐秋天殿¶
閣西山抱闗門北斗懸先皇舊侍從獨到泰陵前¶
　　　送曹遜卿還汝寧¶
<pb:KR4e0162_WYG_019-3b>¶
三年觀國士此日暫還家去指清淮月行攀上蔡花燕¶
歌送楚客邊鴈起城笳却喜干戈後鄉園見嵗華¶
　　　送李體仁按雲南¶
漢使西南域天王節制名九霄㸔鳯下萬里避驄行風¶
偃蠻夷静霜驅瘴癘清壯逰仍攬轡從此慰平生¶
　　　送吕揮使¶
駵馬赤電奔少年風義存名登大司馬身覩漢皇尊北¶
海連龍磧西山出鴈門臨行贈寶劒持此答君恩¶
<pb:KR4e0162_WYG_019-4a>¶
　　　送郭刑部守寧波¶
漢庭黄綬吏西省白雲司豈謂為郎乆猶言出守遲雲¶
霄懸賜履江海入褰帷古越今名郡風流當在茲¶
　　　送石秀才下第還趙州¶
念汝不得意行歌燕市中鄉書催朔鴈旅食寄霜楓荆¶
玉已三獻冀羣當一空驅車薊門外未可嘆途窮¶
　　　田子宅宴别¶
永夜愴離析同心躭宴逰世情俱慷慨鄉意轉綢繆竹¶
<pb:KR4e0162_WYG_019-4b>¶
戸霜燈裊風城海角流豫章天更逺西北有髙樓¶
　　　寺中送段子還蒲州¶
段子兩龍劒西行歌莫催探花天上返觀日海邊迴一¶
别雲房樹相思雪夜杯禹門讀書處終夕聽風雷¶
　　　送范以載之南京¶
不見君山靣㸔君意獨哀曾陪竹林醉今識仲容才駿¶
馬登臺去蒼生攬轡來春江暮雲樹愁望北帆開¶
　　　送欽師歸西山¶
<pb:KR4e0162_WYG_019-5a>¶
近向雲間至遥從花下還赤崖春到寺白塔晝開闗風¶
雨如西塞烟霞似北山到來應待我秪樹幾回攀¶
　　　送忽生還闗中次韻¶
望爾西行路春風萬栁條囀憐黄鳥近去恨白駒遥彈¶
劒歌今日張燈宴往宵秦川待歸客花色醉中饒¶
　　　送以道次君卿韻¶
汝到河西日常令消息聞風塵暫把袂霄漢忽離羣帆¶
轉天邊樹樓停海上雲飄飄岐路側何地復逢君¶
<pb:KR4e0162_WYG_019-5b>¶
　　　送趙叔鳴視學山東¶
爾道東行日斯文北學傳鳯凰千仞上騕褭萬金前嶽¶
峙髙無極滄流渺百川古來齊魯地風教有遺編¶
　　　送侯汝立之東昌¶
東郡瘡痍日蒼生屬此行二毛猶未見五馬亦為榮月¶
對河闗上秋從海嶽生向來嵩少約西望各懸情¶
　　　送士姪歸雀巢縣¶
見汝(一作/喜見)南歸日令予(一作/應憐)北倚樓彩衣花縣酒白鴈¶
<pb:KR4e0162_WYG_019-6a>¶
楚江洲閉户自茲始佩韋須古求行藏愧汝叔日憶竹¶
林逰¶
　　　送郭外舅之江隂¶
郭舅佐名邑出門憐汝甥春風到江縣花下早鳴鶯聴¶
訟琴堂静哦詩竹檻成臨行贈玉佩空有渭陽情¶
　　　送劉西曹決獄畿内¶
日下秋官出天邊漢使分令行乘肅殺風覃藉仁聞香¶
署含清旭仙闈上白雲罏薫亦暫别遥想晝氤氲¶
<pb:KR4e0162_WYG_019-6b>¶
　　　送胡别駕出關¶
天上黄華戍雲邊鐵壁城風沙行塞日金鼓出闗情轉¶
餉留蕭相揮鞭讓祖生軍儲西北計從此樹勲名¶
　　　送毛汝厲按湖南¶
臘送燕門節春迎楚水艭揚帆泛廣漢擊楫渡長江地¶
絡蠻荆域天躔翼軫邦此行君不忝才氣本無雙¶
　　　送王夢弼之髙郵¶
南竄隨春色東行識壯顔閭閻猶涕淚道路復追攀風¶
<pb:KR4e0162_WYG_019-7a>¶
節雲霄上霜威海岱間聖明憐萬里不乆賜君還¶
　　　送望之赴汶上二首¶
相送一如昔出闗行復留初㸔萬里至忽是五年流老¶
駿從東路春鴻向北州青門數行栁烟色暮含愁¶
　　　二¶
春郊餘雪日河甸起風沙送折燕中栁行逢汶上花賔¶
朋半海内弟妹各天涯駐馬臨岐處飄飄獨望家¶
　　　送客二首¶
<pb:KR4e0162_WYG_019-7b>¶
方岳從來重君才世豈多中原雖寇盗晉國有山河勸¶
俗銷金甲求賢訪碧蘿政平人自理不用事煩苛¶
　　　二¶
海内蒼生困㸔君紫綬新天官元貴客岳伯是詞人雲¶
極行山目花傷冀北神平生膠漆意翻恐愧雷陳¶
　　　送葛時秀任東明¶
東明花滿縣令宰即神仙宓子今為政河陽復壯年隼¶
旟開雨雪鳬舄向雲天何地傳消息相聞在日邊¶
<pb:KR4e0162_WYG_019-8a>¶
　　　陸子樓餞祖邦¶
渺渺楓江濶髙樓望轉傷同來送歸客予亦念還鄉塞¶
接寒天逈城銜落景長重逢是何日尺素莫相忘¶
　　　白將軍征南兼壽母¶
將軍天上出萬里擁舟航玉帳駐南國金尊開北堂海¶
雲添寵色江日借恩光報主身何壯猶牽寸草膓¶
　　　送錢推府之閩¶
越水到閩鄉風帆萬里航雲間開瘴癘山雨暗桄榔器¶
<pb:KR4e0162_WYG_019-8b>¶
本中丞後才仍佐郡郎燕京把劒别此去有輝光¶
　　　送施御史便道壽母次韻¶
繡衣真畫錦彩服更花辰海鶴稱觴數江魚入饌新近¶
懽追里宴遥祝借朝紳堂下忘憂草今春倍往春¶
　　　贈王舉人¶
王子萬人英詩名少日成驪珠眠自抱天馬傍誰行旅¶
食青楓改秋吟素髪生過逢見汝意潦倒愧吾情¶
　　　贈管汝齊¶
<pb:KR4e0162_WYG_019-9a>¶
冠裳同海内盃酒對寒宵舊識三秦客今㸔萬仞標芙¶
蓉生露掌騕褭在烟霄願聴雲門奏春風入鳳簫¶
　　　贈權僧過昌化寺見訪次韻¶
問爾湖邊寺㣲鐘翠巘西千巖一徑轉落日亂藤迷數¶
見談天竺相從過虎溪山中送客罷獨禮白雲低¶
　　　贈吕道夫轉右給事¶
右掖言司舊重題御陛名碧霄通漢苑丹地接秋城報¶
主褰龍衮驚人想鳯鳴懐中一諫草何日為蒼生¶
<pb:KR4e0162_WYG_019-9b>¶
　　　贈吕子遷左給事中¶
月明鳷鵲觀日麗鳯凰城自昔飛騰入今㸔草奏行銜¶
沙填海志鍊石補天情無限乾坤事非因萬古名¶
　　　贈鄭佐¶
老鄭空同客長歌北海尊十年舊賔友誰到李邕門天¶
地頻回首江湖一旅䰟關城獨歸鴈風色傍黄昏¶
　　　君采遷居¶
宅卜宫牆近堂開燕雀馴遷居憐客次過覔喜吾隣題¶
<pb:KR4e0162_WYG_019-10a>¶
竹元因主㸔花更屬春知懸孺子榻虚薄愧髙人¶
　　　贈時亮¶
象郡開梅嶺羅池傍栁州山川盤秀地文物逈風流丹¶
就還珠洞書藏駕鶴樓風塵望爾去霄漢獨相求¶
　　　賀汝濟生子¶
夜夜生蘭夢年年種玉心充閭㸔氣色入户試啼音明¶
月含珠浦髙枝發桂林北堂書報日何啻萬黄金¶
　　　贈董侍御¶
<pb:KR4e0162_WYG_019-10b>¶
何處采芳蘋維舟湘水濵草間露彩薄沙上月華新杳¶
杳侵滇路依依向楚人汀花不寄逺惆悵獨逢春¶
　　　贈劉東之憲副¶
浮生能幾見孰謂别離輕逺道惟長劒寒宵共短檠旌¶
旗臨漢水雨雪度秦城鄉井衣冠少分㩦益愴情¶
　　　過寺中飲贈張元徳侍御¶
竹林清宴集秋夜劇呼盧即席花偏艷開尊月不孤君¶
為淮海俊我乃洛陽徒腰下金龜在明朝付酒壚¶
<pb:KR4e0162_WYG_019-11a>¶
　　　元夜寺中集¶
火樹連龍苑烟花繞鷲峰詞人髙宴㑹令節喜過逢閣¶
度銀河上窻含寶月重九衢風起夜處處有歌鐘¶
　　　夜集贈吕仲木¶
石室抽書舊金門待詔來官勲三載見客抱此宵開劉¶
向本經術馬遷真史才斯文乆寥落望子早登臺¶
　　　贈王子¶
王子萬夫特英風千仞餘未投湘水賦曾上漢庭書日¶
<pb:KR4e0162_WYG_019-11b>¶
月方前席江湖漫卜居城南相覔處花暮獨迴車¶
　　　胡戸部父母同受封命¶
紫誥開天府瑶函照楚鄉白頭偕二老綵服有諸郎草¶
動春江色花攜漢署香夜來望南斗萬里益光芒¶
　　　贈祖邦¶
白下通緘少燕都見靣遲客心悲嵗晩歸路及春時姓¶
入山公啓人傳水部詩同年吾不及相望赴前期¶
　　　吴逸士¶
<pb:KR4e0162_WYG_019-12a>¶
逸士古豪士劒歌山燕闗不博邯鄲市常逰五陵間賔¶
客重然諾公卿多往還千金何足貴義氣髙如山¶
　　　秋夕懐曹毅之¶
百卉飄零盡孤鴻何處歸髙樓横暮笛萬戸搗寒衣南¶
國江湖逺佳人尺素稀獨愁誰與晤明月鑒重幃¶
　　　懐望之姊夫¶
自爾出門去天時十月催如何千里外不見一書來逺¶
嶠寒雲起髙城旅雁哀鄉園莫乆滯星駕及春回¶
<pb:KR4e0162_WYG_019-12b>¶
　　　懐姊¶
逐子東歸日輶軒惜路岐那堪骨肉淚灑向别離時旅¶
病秋來減鄉書嵗暮遲庭闈欣見汝千里重予思¶
　　　懐三兄¶
軺車北上日相送及燕州為客全經夏還家已過秋鶺¶
鴒寒更急鴻鴈晩相求况是諸兄隔天涯重倚樓¶
　　　子純宅夜集懐望之¶
花月同逰客江湘萬里遥燕閒如我軰盃酒又今宵轉¶
<pb:KR4e0162_WYG_019-13a>¶
覺花愁思翻教月寂寥無論去與住俱是斷蓬飄¶
　　　懐劉園諸友¶
亭榭劉園麗㩦逰汝輩頻竹髙停翠䄂花宻隠朱唇橋¶
是經行地城餘戰鬭塵京華又二載腸斷楚鄉春¶
　　　過子容有懐獻吉¶
故友何人在常時獨爾逰停盃思北海躍馬為南州雨¶
助鳴蛩夕風驚過鴈秋有懐俱不減㩦手重遲留¶
　　　懐李生園柬季升¶
<pb:KR4e0162_WYG_019-13b>¶
李生北園内亭榭近如何草徑猶紅藥柴扉自碧蘿江¶
湖歸路少天地戰塲多空憶張夫子清尊夜夜過¶
　　　雪簡川甫¶
一雪數花集空庭寒起遲㣲風罷弱舞初日尚餘姿自¶
抱朱絃瑟誰㸔玉樹枝仙曹有髙倡不送鳯凰池¶
　　　寄任司訓¶
不見任公子飄飄旅客魂苦吟惟白髪生計有清尊散¶
吏真兼隠荒城不異村人間好事者誰到廣文門¶
<pb:KR4e0162_WYG_019-14a>¶
　　　至日寄望之汶上¶
至日懐親友題書在帝鄉風雲餘嵗色梅栁復年芳白¶
髮行藏裏清尊涕淚傍思君魯城北汶水日湯湯¶
　　　簡以道¶
乆雨文園客風流漢長卿苦吟生白髮消渇望金莖雪¶
盛黄精草雲深赤石英早尋方外士服食使身輕¶
　　　寄空同子卜居襄陽¶
爾定襄陽宅雲山好傍誰草憐(一作/隣)王粲井花醉習家¶
<pb:KR4e0162_WYG_019-14b>¶
池留滯悲江漢驅馳感嵗時扁舟空悵望未有鹿門期¶
　　　雪簡鄭客¶
燕雪未成花蕭蕭覆淺沙誤聴梁苑竹擬放楚江槎集¶
霰含風色流雲轉日華城中百萬戸歌舞醉誰家¶
　　　寄錢水部¶
多情錢水部别後有哀吟萬里秋風興孤舟日暮心白¶
沙官舎逈滄海故園深悵望佳期隔殷勤數寄音¶
　　　寄王文熙¶
<pb:KR4e0162_WYG_019-15a>¶
之子南歸日江湖淚泫然涼風一夕至秋月幾回圓鴻¶
鴈求巢急鵰鵬各自遷三年望天末徒有寸心懸¶
　　　寄顧華玉¶
詞客金陵去那期嵗屢過相思秋水隔悵望暮雲多清¶
廟朱絃瑟華堂白紵歌徽音乆寂寞髙調近如何¶
　　　簡都𤣥敬¶
故友日零落都君情不忘草𤣥常避客頭白近為郎宦¶
況思江上鄉心望海傍聞君話山水吾亦慕南方¶
<pb:KR4e0162_WYG_019-15b>¶
　　　寄徐太守¶
塞鴈去復盡燕臺愁望春十年同病客萬里各風塵南¶
國已碧草清江空白蘋秋來有詞賦莫使怨騷人¶
　　　閣内簡張員外¶
我在金門裏聞君候瑣闈去天俱咫尺瞻日共光輝栁¶
下宫官出花邊閣吏稀晩來沙苑外騎馬欲同歸¶
　　　寄易内翰¶
日日望長沙憶君城栁斜風塵愁燕雀江海嘆龍蛇公¶
<pb:KR4e0162_WYG_019-16a>¶
子天邊草夫人廟口花故鄉盃酒罷遥亦念京華¶
　　　寺中齋居簡崔内翰張侍御¶
徑雪草生細林寒鶯到稀傷春懐二子齋沐掩禪扉石¶
室棲金馬天花落繡衣分明共朝市鵷鷺不同飛¶
　　　喜望之量移兼寄¶
嶺海投荒日燕臺望逺時三年一消息萬里轉相思歸¶
鴈先知暖驚烏尚繞枝湘江催發棹預報北來期¶
　　　立秋日寄粹夫¶
<pb:KR4e0162_WYG_019-16b>¶
一葉悲天地秋風淚萬行江河無日夜邊塞有烟霜鴈¶
鵠思髙起龍蛇願乆藏蓬瀛何處涉頭白恨無梁¶
　　　寄家書¶
一返滇中使重嗟故里違老親遥在念薄禄未能歸雨¶
雪三冬暗家書累月稀淚緘燈下發迴鴈隔雲飛¶
　　　寄三子詩¶
　　三子者王康吕三子也三子俱産之闗中並見而¶
　　同隠西望興懐為詩寄之¶
<pb:KR4e0162_WYG_019-17a>¶
鄠杜終南曲邠岐渭北陲水多龍卧處山有鳯來時星¶
宿中宵動風雲萬里移滄江問靈劒離合少人知¶
　¶
　¶
　¶
　¶
　¶
　¶
<pb:KR4e0162_WYG_019-17b>¶
　¶
　¶
　¶
　¶
　¶
　¶
　¶
　大復集巻十九¶
