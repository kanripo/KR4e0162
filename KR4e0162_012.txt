# -*- mode: mandoku-view; -*-
#+TITLE: 大復集
#+DATE: 2015-08-25 00:22:54.745181
#+PROPERTY: ID KR4e0162
#+PROPERTY: BASEEDITION WYG    
#+PROPERTY: JUAN 卷十二
<pb:KR4e0162_WYG_012-1a>¶
欽定四庫全書¶
　大復集巻十二　　　　　明　何景明　撰¶
　　七言歌行三十八首¶
　　　歸來篇¶
君不見陶公飲酒負竒氣平生下筆五千字不肯上書¶
干明主安能束帶見小吏歸來不願千頃田但須囊中¶
有酒錢男兒委身事權貴摧眉折腰誠可憐朱君雄豪¶
氣如虎風期直與陶公伍青袍銀帶不復視壯年棄官¶
<pb:KR4e0162_WYG_012-1b>¶
如棄土雅性好酒兼好文眼中富貴豈足論五花換酒¶
召賓客千金買書遺子孫人生百歲終蕭索如子從容¶
胡不樂未似原生少宿儲却比蘇家多負郭長安陌上¶
久離羣予亦還山卧白雲南巖桂樹花自發歲晩相看¶
一望君¶
　　　雪中宴袁揮使惟武宅¶
四郊飛雪暗高城北風怒號天杳冥將軍宅中晝擊鼓¶
哀筝鳴笛羅後庭我時凍吟在西野忽見將軍送書者¶
<pb:KR4e0162_WYG_012-2a>¶
開書讀罷喜即行邀我入門方下馬凝輝絢素開簾櫳¶
流風迴霰滿堂中青氊帳高雪不濕蘭燈夜照氍毹紅¶
卿家父子皆好客能留對雪歡今夕已㸔稱壽奉千金¶
况復徴歌出雙璧梁園賓客多交遊謝家兄弟盡風流¶
古人勝事長已矣吾輩優遊亦爾儔¶
　　　鴻門行¶
沛公昔日分義軍旌旗十萬西入秦山東諸侯皆後至¶
咸陽萬姓思為臣項王東來怒如虎置酒朝㑹鴻門下¶
<pb:KR4e0162_WYG_012-2b>¶
門前壯士擁盾入座上小臣拔劒舞爭雄較勝未可量¶
相㸔杯酒成倉皇揮刀醉擊玉斗碎攬帶空懸寳玦光¶
沙丘城邊祖龍死芒碭山傍匿天子澤中夜聞白蛇斷¶
灞上朝㸔赤雲起君不見劉郎供帳出秦宫宫中火照¶
三月紅英雄為謨自有術亞父徒知殺沛公¶
　　　垓下行¶
咸陽原上失秦鹿戍夫入關競馳逐君王自負十尺軀¶
傍人更訝重瞳目横行按劒一何威叱咜四海隨指揮¶
<pb:KR4e0162_WYG_012-3a>¶
諸侯西向受金印壯士東歸盡錦衣隂陵道中夜失援¶
垓下孤軍獨迎戰百萬王師來震天八千子弟隨飛電¶
自言百戰當一身寧知一敗損威神美人帳下㸔無主¶
駿馬江邊棄與人楚歌聲高暮雲佇孤燈對酒𢡖不語¶
蓋世英雄力拔山一夕悲哀淚如雨君不見三軍縞素¶
行負戈烏江不渡愁風波古來失道衆所棄父老雖憐¶
將奈何¶
　　　長歌行贈旺兄¶
<pb:KR4e0162_WYG_012-3b>¶
兄為吾祖之長孫能將孝義持家門耕鑿不隨時俗改¶
衣冠頗有古風存我家東岡舊鄉土穀有田場桑有圃¶
諸弟諠譁逐城市兄也蕭條守環堵僕僮馴雅妻更良¶
男女膝下皆成行女長適人止近里男大為農不出鄉¶
只今汝年六十七我翁為叔汝為姪歲時相㸔如父子¶
登堂過庭禮不失弟昔省兄盡兄懽夜秉燈燭羅杯盤¶
兄前勸飲嫂勸餐留我一月相盤桓自從離兄仕都下¶
都城誰是悠悠者萬户清晨霜滿裘九衢白晝塵隨馬¶
<pb:KR4e0162_WYG_012-4a>¶
朱門金鎻午未開我曹不敢騎馬囘此時吾兄正穩卧¶
日高户外無人催愛兄好靜謝塵網一巻道書常在掌¶
托身未肯附年少舉手何曽揖官長頃來生事日㸔微¶
種麻自織身上衣少兒從學長幹蠱我兄心中無是非¶
君不見人間歲月坐相迫胡為東城復南陌兄今已作¶
白頭翁弟亦長辭青𤨏客山中桂樹况逢春谷口桃花¶
更照人花前樹下一壺酒弟勸兄酬不畏貧¶
　　　短歌行贈賈西谷¶
<pb:KR4e0162_WYG_012-4b>¶
城西草堂日無事廣文先生騎馬至先生雅性嗜林壑¶
為愛吾廬有幽意長溪風起寒日冥晩雲含白冬樹青¶
山城沽酒不易得為爾且繫雙銀瓶先生好吟近頗酷¶
手書佳句已盈軸燈前朗詠三十篇一一徽音中金玉¶
顧予疎陋非良儔感君過野常優遊城中豈無萬户侯¶
金盤玉饌不少留從來富貴安足慕水上浮漚草頭露¶
君不見賈生自負洛陽才南遷且作長沙傅¶
　　　漢將篇¶
<pb:KR4e0162_WYG_012-5a>¶
漢家西北烟塵起烽火夜照西京裏單于奔(一作/崩)騰一¶
萬騎關塞逶迤五千里飛符揷羽募精强連營列陣掃¶
邊疆已見將軍屯細栁更聞天子獵長楊長楊羽獵兵¶
威振疊鼓鳴鉦聞遠近龍虎遙分天上軍魚蛇徧閲雲¶
中陣長安騘馬俠少年金鞍玉轡鐡連錢共㸔拔劒追¶
驕子自許彎弓射左賢驚風晝起邊沙漲疎勒黄雲迷¶
所向飲馬寒臨月窟傍驅兵夜度天山上降旗欵節樹¶
戎城巻斾迴旌入帝京征人半死龍庭戰壯士俱標麟¶
<pb:KR4e0162_WYG_012-5b>¶
閣名麟閣功名不易得貴臣良相徒顔色邊人盡道李¶
飛將還漢誰言蘇屬國玉門關外朔雲愁燕頷書生亦¶
白頭君王自憶亷頗輩義士羞稱萬户侯¶
　　　孤鶴篇¶
我家孤鶴李侯贈霜儀皎潔三尺高向人似矜短羽翼¶
失侣豈免長呼號赤霄青雲暮延佇天長路逺飛不去¶
日來秋塘啄苦蓼時向空牆倚脩樹憶昔初在山人家¶
雌雄和鳴閑且嘉夜寒對舞庭中月日暮雙棲嶺上霞¶
<pb:KR4e0162_WYG_012-6a>¶
李侯平生重幽德致此逺自東呉國金櫳玉檻脱相送¶
異種竒毛惜不得一自天涯失舊行垂頭戢羽空徬徨¶
朝聞横笛音相和夕對鳴絃影自傷荒堦雨濕多泥滓¶
毛翮摧頺風不起奮迅那推一鶚先昻藏且在羣雞裏¶
吁嗟人世是還非華表千年更一歸蓬萊宫内青瑤樹¶
㑹接文鵷比翼飛¶
　　　冬雨嘆三首¶
季冬十日雨不絶寒烟凍霧何凄凄城頭無由見白日¶
<pb:KR4e0162_WYG_012-6b>¶
坂下秪是愁黄泥鄉中餓叟納官賦白頭赤脚行中路¶
薄暮臨河望郡城水深岸滑何由渡¶
　　　二¶
一冬枯槁雪不集細雨冥冥高岸濕天邊鴻雁安所歸¶
歲晩蛟龍不得蟄昨聞汝北多死亡横尸委骨官道傍¶
我里四鄰久已出到今不知死何鄉¶
　　　三¶
西望千峯萬峯連出門朝暮生雲烟日傍雨脚下平地¶
<pb:KR4e0162_WYG_012-7a>¶
風外濤頭衝逺天急颷北迴振林薄白晝狐狸行近郭¶
城下饑烏啄死人蒼鷹側來怒相攫¶
　　　懐舊吟贈阮世隆¶
君家高樓對芳樹開宴曽留三日住銅槃絳爉煖照春¶
金壺銀漏寒催曙知君重義多豪遊滿門賓客為我留¶
珊瑚不避鐡如意驊騮皆纒金絡頭爾時北上與君别¶
蔡州城外花如雪夢裏猶尋汝上雲醉中却憶淮西月¶
丈夫富貴各有因如君立身亦不羣行年四十未白髮¶
<pb:KR4e0162_WYG_012-7b>¶
生兒十八期青雲君從秋日遙分手我向東風一囘首¶
山下長搴舊薜蘿樓前應長春楊栁¶
　　　官倉行¶
長棘周袤三丈垣高門鐡鎻緘兩關黄鬚碧衫下厫吏¶
白板朱書十行字帳前喧呼朝不休剪旌分隊聽唱籌¶
富家得粟堆如邱大車檻檻服兩牛鄉間餓夫立牆下¶
稍欲近前遭吏罵¶
　　　除夕醉歌二首¶
<pb:KR4e0162_WYG_012-8a>¶
今歲相逢惟此夕美人金罇莫虛擲千金一刻真可惜¶
夜久衾帷望河漢寒星欲没明燈爛長歌坐待東方旦¶
　　　二¶
孤城歲徂嘆幽獨舉觴醉飲城西曲野風蕭條山雪暮¶
寒梅無花栁難緑今年今日不可留明日明年更可愁¶
山中縱有如澠酒春花爛熳與誰遊¶
　　　醉歌行贈柴逸士¶
今年中秋與君共舉觴待月城西宅良夜清尊逢故人¶
<pb:KR4e0162_WYG_012-8b>¶
空堂明燭留逺客山城暮雲黯未收流烟何時散高樓¶
清風徐來勸我飲明月不至令人愁君是長安舊相識¶
坐論舊事還相憶金市豪華如夢寐玉京仙侣無消息¶
人生去住安有同有如長風吹斷蓬得隨江湖扁舟外¶
不恨關山横笛中酒中雲散天如洗月明忽墮金罇裏¶
起㸔皓彩發青巒坐見流光盈緑水濶舞高歌夜未央¶
攬衣擊節為君起¶
　　　和獻吉送公順¶
<pb:KR4e0162_WYG_012-9a>¶
君不見池中魚君不見澤中蛇一朝羽翼起烟霧向時¶
頭角盤泥沙神物舒巻各有時男子豈得常在家君今¶
年纔四十餘雙&KR1157;駟馬高蓋車手中持文符腰下佩轆¶
轤登山采球琳渉水采珊瑚吁嗟至寳今豈無莫使和¶
氏空號呼¶
　　　古峯畫梅歌¶
空江月墮孤山曉直幹横枝疎更好夜來夢破碧窻虚¶
殘雪半庭寒不掃小橋水淺影初斜野徑風清香未老¶
<pb:KR4e0162_WYG_012-9b>¶
霜魂月魄獨俜停玉骨氷肌自枯槁溪頭數㸃瘦花明¶
塢雲漠漠林烟渺逋翁湖山詩思閑寂寂柴門春醉倒¶
山亭晝午鶴飛還一聲長笛江門悄¶
　　　登山吟¶
風吹葛蔓石磊磊蘿薜搖烟映山鬼我行登山采石耳¶
長歌捎林暮風起君不見寺傍桃李飛如霰青春已破¶
白日晏萬事盡付東流波高飛且嘆南來雁¶
　　　落花嘆¶
<pb:KR4e0162_WYG_012-10a>¶
君不見樹上花東風吹始開東風吹開更吹落世間有¶
樂寧無哀汝南何生未三十頭髪未白心已灰見此落¶
花三嘆息東風吹去何時來¶
　　　復見阮生行¶
阮生别我尚總角三月不見冠峩峩未知華實竟何似¶
眼㸔玉樹成枝柯君不見世間日月翻如波昨日黒髪¶
今則皤龍駒千里汗成血道傍老馬空蹉跎人生少時¶
不努力齒大身長嗟奈何¶
<pb:KR4e0162_WYG_012-10b>¶
　　　古井篇¶
君不見城邉古井荆棘荒沙崩雨塌官道傍當時碧甃¶
映朱閣黄金闌干銀作床美人銅瓶響哀玉寧知委棄¶
同悲涼梧桐花乾蘚花澁鷺鶿側窺蚯蚓入百丈寒泉¶
尚堪飲心長綆短空愁立¶
　　　古松歌¶
賢隱寺傍之古松竒絶可比徂徠峯問之故老迷歲月¶
但見皮肉屈疆苔蘚裂高枝上掣𤣥冥風迴柯反掃隂¶
<pb:KR4e0162_WYG_012-11a>¶
崖雪藤飜蔓巻空林黒集霰流烟豈終極斧斤相顧思¶
盤錯梁棟誰來誇正直昔予山遊駐車馬行吟屢憇兹¶
松下松根老僧為開徑野色巖姿坐生暝葉暗秋燈&KR0394;¶
殿深花香晩飯齋厨靜一年幽憂不到此寧知摧折空¶
山裏龍盤虎拏終有神白骨蒼鱗半枯死滄波古岸霜¶
氣夕硉矹猶㸔數千尺石上連朝走雲雨山中十月飛¶
霹靂千靈百怪相䕶訶過客居人盡憐惜君不見泰山¶
五大夫零落今㸔在何處滄海空流使者槎悲風暮起¶
<pb:KR4e0162_WYG_012-11b>¶
將軍樹嗚呼人生富貴竟何益松乎松乎吾當為爾誅¶
茆傍青壁¶
　　　隴右行送徐少參¶
隴右地長安西行一千里秦日長城號塞垣漢時故郡¶
稱天水聖朝掃盪無烽烟射獵之地為桑田熟羗賣馬¶
常入塞將軍遊騎不出邊知君風采古遺愛揚筞傳符¶
度關内父老三秦望節來葱嶺諸𦍑遮馬拜開藩分道¶
鎮邊塵居守廵行歴幾春熊軾朱幡今岳伯豸冠白筆¶
<pb:KR4e0162_WYG_012-12a>¶
舊臺臣瓦亭之西半山谷土室隂隂連板屋落月孤城¶
清渭源寒雲古磧黄河曲十年此地曽遊歌别來風物¶
今如何竹花秋臨鳥䑕穴楊葉夕渡魚龍波回㸔萬里¶
風雲色少小趨庭淚沾臆相送悲吟不盡情關山隴坂¶
高無極¶
　　　遊西峯示四子¶
今我不樂遊西峯喜有四子來相從日長古寺風景靜¶
蜀葵始青榴始紅彭生舊時同遊者毎遇遊山先跨馬¶
<pb:KR4e0162_WYG_012-12b>¶
徐生愛山欲留宿朝見青山獨開目自云邑城盡原野¶
頗恨無家傍林谷陳阮二生皆少年陳生家亦近此山¶
阮生志不在山水騎馬欲行仍復還吁嗟汝輩各努力¶
此身㑹見生羽翼乘風高舉或遠遊安得久為山人留¶
他時倘願騎黄鵠隨我江邊伴白鷗¶
　　　甄邦治行樂圖¶
黄金雖有餘不如常乘下澤車紫綬結腰下不如常騎¶
欵叚馬人生富貴皆有憂豈必只願封公侯君今出有¶
<pb:KR4e0162_WYG_012-13a>¶
駿馬更輕裘及此壯年當出遊西飛日月如東流君不¶
見馬少遊¶
　　　長安大道行¶
長安大道如弦直車馬相逢不相識金鞭玉轂共爭先¶
日日紅塵大道邊七貴門前羅將相五侯座上列神仙¶
五侯七貴同杯酒萬騎千夫盡奔走一言得意賤可貴¶
百計奉身無亦有杯酒經過日共遊比權並勢暗相謀¶
才見黄金結兄弟忽㸔白刃起仇讐薫天灼地期長久¶
<pb:KR4e0162_WYG_012-13b>¶
覆雨飜雲亦隨手富貴誰言福作門驕奢終與禍為鄰¶
瑤臺歌舞新更主金谷池亭别與人豪賓貴客如風霰¶
鞍馬當時倐雷電得飽空聞鞲上鷹附炎不見梁間燕¶
尋常只道泰山安頃刻寧知滄海變秋來春去互推遷¶
物理相尋是等閒豈知盛滿衰仍至豈識憂從樂極還¶
獨怪梁生何感&KR0099;拂袖長歌辭漢關¶
　　　入京篇¶
軒車若水流宫闕似雲浮畿甸一千里山河十二州城¶
<pb:KR4e0162_WYG_012-14a>¶
中甲第共崔巍别起雲甍接露臺旭日纔臨萬户動飛¶
塵遙見九關開九關雞鳴競車馬百僚已集金門下入¶
衞皆為龍虎軍來朝盡是貂蟬者天子乘春覽物華霓¶
旌羽扇五雲車六龍不駐千官仗匹騎常過七貴家七¶
貴家連鳯城裏轉日薫天勢無比池榭春來錦繡圍樓¶
臺日暮歌鍾起復有蒙恩過董仇執柄持權得自由不¶
使府中除將相直教門下謁王侯王侯貴人慕豪富意¶
氣相㸔益驕妬未惜朱閑騕褭駒豈論金谷珊瑚樹托¶
<pb:KR4e0162_WYG_012-14b>¶
身日月有光輝舉翼風雲多㑹遇可憐漢室盛衣冠楊¶
雄蓬巷獨饑寒終歲校書空閉閣十年執㦸不遷官公¶
孫射筞取卿相李廣馮唐徒自嘆¶
　　　送熊廷振之楚藩¶
燕京春色花太半豫州楊栁風吹斷南雁新衝汝雪來¶
北車久待河氷泮與君結綬俱明時送君執手如前期¶
丈夫勲業豈必少四十遭逢猶不遲即今君身更磊落¶
義氣如山誰可奪同榜衣冠照鄉里十年名位登方岳¶
<pb:KR4e0162_WYG_012-15a>¶
帝城朝開羅斾旌欲發未發明星明麒麟獻納遙相憶¶
江漢風流須此行¶
　　　送顧錦衣赴廣東僉憲¶
君不見錦衣白馬若雷電當朝氣勢人爭羨顧君出入¶
身不移心㸔富貴同貧賤二三貴人隨至尊冠冕劒佩¶
如雲屯青袍自向將軍幕欵段不叩諸侯門外臺新捧¶
廣州檄青冥斧鉞生霜日海嶠諸城發鼓迎江天萬里¶
褰帷出丈夫不言自立身清水白石何粼粼金張門客¶
<pb:KR4e0162_WYG_012-15b>¶
不足數嶢嶢赫赫何為人¶
　　　送樊生¶
翩翩南圖鳥昔是北溟鯤纔見搏風一日起忽㸔垂趐¶
九天雲樊生此行覽呉越大江石城通日月岧岧南京¶
十二樓波浪蹴踏金銀闕爾上金陵望帝關星河北極¶
開幽燕丈夫常懐四海志才人亦賦兩都篇排空萬里¶
有毛質再接扶搖上九天¶
　　　彭生行¶
<pb:KR4e0162_WYG_012-16a>¶
岷峨山根江水坼萬里波濤混呉越傾湖倒海不可量¶
仰㸔一線青天上蔚藍秀色盤三巴間産錦石兼丹沙¶
王嚴揚馬各挺出異才豈必生中華彭生昻昻千里駒¶
少年騎馬來成都飛黄騕褭未即試已覺竒氣排長途¶
君不見岷山不崩江不枯古之高才何代無¶
　　　黄河篇¶
黄河崑崙源九曲與天通銀漢貫箕尾左盤日月宫奔¶
流下龍門噴薄沙海風三山萬里倚窮髪鼇極虹梁開¶
<pb:KR4e0162_WYG_012-16b>¶
恍惚排空雪&KR0008;垂銀城便可因之向溟渤郭生少年觀¶
上都還家且泛黄河艫讀書豈必破萬巻覽勝何須行¶
九區蓬池已在梁園裏嘯歌緑水洪波起揚帆他日乘¶
高秋見爾星槎掛斗牛¶
　　　三清山人歌¶
山人佩劒冠逺遊腰間鞶囊垂虎頭七星照耀金銀鈎¶
東行筞杖指盧霍逝將滄海尋丹丘三清西南龍虎連¶
攅峯疊翠盤石蓮千崖萬壑不可以徑度玉梁倒掛銀¶
<pb:KR4e0162_WYG_012-17a>¶
河前青蜺下望慿雲烟石璧中開日月懸傍通七十二¶
福地白玉樓臺羅洞天此中棲身煉大藥寳笈靈書啓¶
五岳騎鹿時見南斗君聞笙夜侯緱山鶴我今遊目送¶
㝠鴻欲訪名山入越中飛梁萬丈倘可接共爾青天躡¶
彩虹¶
　　　昔遊篇¶
三星爛夜河漢流觴行瑟作中堂幽李君勿嘆息薛君¶
且停謳英英孟夫子聽我當筵歌昔遊昔遊少年觀上¶
<pb:KR4e0162_WYG_012-17b>¶
都並轡驕嘶雙紫騮雲中十二樓羅綺照燕州夾槐複¶
道臨仙苑垂栁通闤對御溝平明向帝宅半醉過王侯¶
遊梁詞賦那稱數入洛聲名未足儔自言與我共聨翩¶
塌翼寜知落九天折花别青門揮袂渡湘川斑竹古魂¶
垂淚雨蒼梧遙夢結愁烟南嶺越江㘭東城移海郊不¶
記流年幾抛擲五見楊栁垂青梢鴻雁散他縣鷦鷯棲¶
故巢君從歧路悲轉蓬我在長安嗟繫匏金門上書久¶
不報雲閣題詩空自嘲以兹守蹉跎舊客罕經過日與¶
<pb:KR4e0162_WYG_012-18a>¶
李薛輩詩酒縱歡歌春風宛轉青絲鞚夜月留連金叵¶
羅筆翻翠虹霓手掣生蛟鼉三千豔女羅紫宫傾城一¶
笑揚雙蛾星分霧散去長安豈意天垂雲雨懽龍劒雄¶
雌忽復合朝天再覩漢衣冠帝京宫觀一如昔盤龍曲¶
鳯青雲間九衢車馬流如水五侯甲第峙如山星樞常¶
不轉海岳自迴環昔日繡衣一何貴今㸔竄逐宰河關¶
可憐舊賓友逝者誰復還二三壯士力搏虎轉盼埋骨¶
黄泉灣榮華閃爍若電露俛仰今古凋朱顔君不見漢¶
<pb:KR4e0162_WYG_012-18b>¶
李廣威名萬里匃奴聞彎弓貫白石射虎生黄雲一朝¶
謝病逢醉尉灞亭不識故將軍君不見秦范雎折脅摺¶
齒隨王稽一言奪相印七國趨關西雄豪趙魏二公子¶
徒使虞卿從魏齊貴賤傾覆如旋風王侯豈異鳥與虫¶
魯連獨蹈滄海去張良仍從黄石公孟夫子總角與君¶
戯共許非凡倫萬金騕褭騰天雲子今胡為在風塵低¶
頭&KR0804;靣男子身笑予落魄亦如此痛飲狂歌非隱淪囘¶
首向崧岳少室高嶙峋寂寥紫芝曲空負桃花春㑹須¶
<pb:KR4e0162_WYG_012-19a>¶
約爾同歸去為招李薛兩才人¶
　　　贈商三¶
去冬雪雨留薊門開筵謔浪倒金罇今春燈火到長安¶
過門不肯迴銀鞍燕山花隔平山栁馬上東風幾囘首¶
　　　大梁吟送李進士¶
大梁擅豪華鉅野生龍蛇頃來曹李輩擢秀冠詩家神¶
駒並逐兩超絶凡馬百萬空咨嗟李邕門下多竒士曹¶
是賢甥李高弟登龍自昔忝通家附驥相㸔總名世梁¶
<pb:KR4e0162_WYG_012-19b>¶
王臺館罷歌鐘兎園賓客有遺踪侯嬴舊隱夷門里李¶
渤今歸少室峯囘望嵩高瞻岳首即尋𤣥圃問河宗可¶
憐二子詩家秀吾生已愧盧王後司馬黄金賦未逢楊¶
雄白首書空就李當春日别燕川曹也誦詩神黯然蓬¶
池更憶阮公嘯腸斷洪波緑水篇¶
　　　東海太守行贈徐以敬¶
西曹大夫東海太守且停爾車飲我酒二十讀書飽經¶
術腰下組綬無一尺一朝天子賜五馬十年官至二千¶
<pb:KR4e0162_WYG_012-20a>¶
石漢家盜賊滿山東十城九城荆杞中玉食常懐股肱¶
郡蒼生久慕循良風况君兄弟皆甲第出入光輝無與¶
比兄飛仙舄宰王畿弟握侯符長千里四世五公自此¶
始不見關西楊伯起¶
　¶
　¶
　¶
　¶
<pb:KR4e0162_WYG_012-20b>¶
　¶
　¶
　¶
　¶
　¶
　¶
　¶
　大復集巻十二¶
