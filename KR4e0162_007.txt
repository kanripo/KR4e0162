# -*- mode: mandoku-view; -*-
#+TITLE: 大復集
#+DATE: 2015-08-25 00:22:54.663247
#+PROPERTY: ID KR4e0162
#+PROPERTY: BASEEDITION WYG    
#+PROPERTY: JUAN 卷七
<pb:KR4e0162_WYG_007-1a>¶
欽定四庫全書¶
　大復集巻七　　　　　　明　何景明　撰¶
　　五言古詩五十首¶
　　　武陵(以下使集/)¶
武陵一何長遼逺不可測髙林多悲風慘澹日無色黄¶
熊啼我前白狐跳我側蛟螭蟠深淵下見奔雲黒沙蒸¶
水亦毒我僕饑且踣辭家忽踰秋適此萬里國土風日¶
以殊川域邈無極伏波有遺響吟餘轉悽惻何因托横¶
<pb:KR4e0162_WYG_007-1b>¶
吹一寫千載憶¶
　　　桃川宫四首¶
神宫矗飛觀結構俯層邱上翳萬年樹下暎千尺流仙¶
蹤久已沒百代傳其由荒塗横白雲寥寥安可求¶
　　　二¶
谿谷多青氛朝暮不可知雞鳴洞中樹輕暾散華池白¶
石流丹液靈葩耀朱㽔誰能學丹術遂使塵網離¶
　　　三¶
<pb:KR4e0162_WYG_007-2a>¶
石洞無遺構空巖長松桂入深忽已隂升髙稍知霽山¶
光晩多姿谷響秋轉厲緬懐避秦者一徃成永逝¶
　　　四¶
溪中何所有磊磊多白石紫參生其陽青松植其北逺¶
林商氣清絶巘夕光白何當發雲奏招我吹簫客¶
　　　自武陵至沅陵道中雜詩十首¶
承明播宸渙西適蠻夷州艱哉武陵山古道何悠悠狭¶
谷不容幰水中無行舟仰探虎豹窟俯瞰蛟龍湫徘徊¶
<pb:KR4e0162_WYG_007-2b>¶
遲吾馬中心懐懔憂脩程尚延亘我行何時休¶
　　　二¶
群山何逶迤環峙如百城其上干青霄其下浮雲征出¶
沒千萬態倐忽殊隂晴撫兹豁心目頗慰羇旅情¶
　　　三¶
亭午入大谷烈陽經中天樹木多鬰蒸石坼起焦煙掘¶
地飲我馬數尺不得泉僕夫告飢渇揮汗墮馬前安得¶
萬間厦坐使清風延¶
<pb:KR4e0162_WYG_007-3a>¶
　　　四¶
暮投界亭驛候吏迎我前息徒茂林側飲馬山下泉落¶
日四巖隂餘映髙樹顛坐久吏人散濁酤聊自延¶
　　　五¶
驅馬山上行山髙何巍巍修阪接飛翼百歩仍九廻俛¶
視煙靄中衆山鬰何壘茫然望四海萬物亦已衰昔我¶
别京國朱華猶未希嵗節忽復易何時當旋歸¶
　　　六¶
<pb:KR4e0162_WYG_007-3b>¶
大壑百餘尺流水浩湯湯我行路中斷欲渡無橋梁誰¶
為理舟楫石亂不可航改轍上危棧登兹千仭岡臨深¶
古有戒側足以徬徨¶
　　　七¶
叢薄被烟臯徑路紆且㣲秋風振喬柯綠葉漸以稀日¶
入羣動息林深衆響歸君㸔棲枝鳥大小必相依¶
　　　八¶
山深多樹木百里人民稀時有四五家茅茨隔山陂沙¶
<pb:KR4e0162_WYG_007-4a>¶
田不可耕何以禦嵗饑門前數畆園祗收蓬與藜平明¶
出汲澗薄暮始得炊童稚那敢出但畏逢虎羆草黄納¶
晩禾桑綠催官絲嗟爾逺方人辛苦誰具知¶
　　　九¶
山勢行轉促連峯相貫輸窈然林莽中乃復得坦途青¶
壁結煙靄縹緲凌虚無層阿秀嘉禾下覆清水渠夙志¶
好幽僻覽茲耳目娱公車雖少延顧盼忽已踰安得鼔¶
清瑟日坐山之隅¶
<pb:KR4e0162_WYG_007-4b>¶
　　　十¶
谷轉岡漸平策駕循陂陁遥望辰陽城枕山帶長河飛¶
甍若鱗次居人亦何多按節駐江館登眺崇山阿南衢¶
聞夜絃北里揚朝歌誰云接異域文物殊中華¶
　　　懐化驛芭蕉¶
芃芃芭蕉葉植此園中央繁綠布重幄層隂葢髙堂孟¶
夏日初赫蕭森蔽炎光衆賔御華舘四座借虚凉四序¶
互更謝南陸回朱陽窮秋多風雨寒冬多雪霜危叢旦¶
<pb:KR4e0162_WYG_007-5a>¶
夕茂綠葉日夜黄本無松栢固安用誇其長徘徊視草¶
莽零落同一傷¶
　　　花崖梧桐¶
桐生何猗猗其葉何油油白雲䕃崇阿朝日照髙邱感¶
此雨露滋愧彼蔓草儔鳳凰久不至琴瑟誰可求吾将¶
縆繁絃庶以宣我憂¶
　　　清平令¶
清平縣之令不識何為者庭前長野桑庭後長山檟猛¶
<pb:KR4e0162_WYG_007-5b>¶
虎上我城青狨啼我舍昨日出城去騎馬到部下部民¶
道遮之持刀殺其馬入門顧妻子所居無完瓦秋風吹¶
樹木白日落原野永夜空城中哀哀淚如瀉¶
　　　平越¶
清晨發平越霧暗山益宻僕夫各相戒路逺恐迷失薄¶
午㳺氣清參差衆峯出雞鳴谿谷中始見崖上日雲葉¶
分杳冥髙原被華實秋風起叢林興感乃非一悠悠逺¶
行邁歴險難具述¶
<pb:KR4e0162_WYG_007-6a>¶
　　　新添¶
朝登七盤陂復下九折坂長風飄落日杳杳前山晩征¶
夫行取薪夜入磵中飯仰視飛鳥還載觀浮雲巻還顧¶
望鄉邑日與親愛逺公家尚有程安能速言返¶
　　　平埧城南村三首¶
朝出城南村筞馬入荆杞村中八九家煙火自成里兒¶
童候晨光稍稍荆扉啓四鄰務收穫時復披草語昵昵¶
何所云但言好禾黍¶
<pb:KR4e0162_WYG_007-6b>¶
　　　二¶
秋隂結林霏細雨洒茅室牧放止近郊牛羊不相失廣¶
園散花林平疇藹風日長幼不出門咸知戀儔匹喧喧¶
車馬中徒為慕髙秩懸輿當何時可使志願畢¶
　　　三¶
沉沉古陂水日暮寒更綠隔陂見居人蘿蔓纒草屋摘¶
禾留客飯採薪發秋木童稚持竹竿雨中放雞鶩區區¶
化外國猶得覩淳樸¶
<pb:KR4e0162_WYG_007-7a>¶
　　　普定¶
鼓絶掩山城空堂思超忽孤燈明夕帷悄悄凉風發落¶
葉何飄蕭飛螢互明沒客窓臨古寺坐待㣲鐘歇¶
　　　城南婦行¶
城南有寡婦見客泣數行自言良家女少小藏閨房青¶
春嬌素手白日照紅妝父母偏見憐嫁我不出鄉前年¶
彌魯亂腥穢入我堂弟兄各戰死親戚俱陣亡嗟哉華¶
艷質忍恥罹兇強憂愁雲髪變辛苦朱顔傷昨聞故夫¶
<pb:KR4e0162_WYG_007-7b>¶
在息消通兩方百金贖我身三年歸舊疆歸来門巷異¶
人少蓬蒿長轉盼夫亦死兒女空在傍薄田無耕犢寒¶
臘無完裳人生固有命妾獨遭此殃况復官軍至燒焚¶
廬井荒主将貪賄賂百死不一償朝廷自有法出師亦¶
有名妾身何足道無乃乖天常¶
　　　平蠻二首¶
滇南八月中綠林何萋萋居人亦相輳數里聞鳴雞路¶
轉無詰曲山行少攀躋回瞻貴陽道咫尺蹊壑迷¶
<pb:KR4e0162_WYG_007-8a>¶
　　　二¶
夜宿平蠻舘風悲氣始凄月光皎東壁白露寒螀啼憑¶
髙視中原但覺衆星低長路心益壮浩歌天之西¶
　　　涪萬¶
孟冬氣始肅葉落北風凉寒水歛溝壑餘輝照橋梁方¶
舟下涪萬所歴非一疆崇朝越千里川塗渺蒼蒼浮雲¶
帶城邑壮麗逶且長况多古人迹覽之心慨慷登逰豈¶
不美滯滛非我鄉¶
<pb:KR4e0162_WYG_007-8b>¶
　　　泊雲陽江頭玩月¶
扁舟泊沙岸皓月出翠嶺開窓鑒清輝照我孤燭冷髙¶
林散踈光逺渚接餘景縱横銀漢廻三五玉䋲耿弦望¶
㡬更易客行尚殊境佳期邈山嶽端坐令人省¶
　　　涿鹿道中(以下家集/)¶
髙城欝莽蒼永路多荆棘日氣夕以隂逰氛浩無極城¶
邉古時邱宿草蔓于域樹木何蕭蕭狐狸鳴其側訪古¶
思軒轅嶔崟何由陟伊昔奮龍戰明明庶邦式神馭飄¶
<pb:KR4e0162_WYG_007-9a>¶
鼎湖烏號緬𤣥徳遺踪邁荒野盛烈存兹國誰云戡亂¶
功不俟干戈力風雲變俄項明晦古難測薄暮窮林中¶
惄焉長太息¶
　　　渡白溝¶
春行傷旅思單車悵蹉跎晨眺黄金臺夕渡白溝河求¶
賢不可見血戰竟如何落日古原下悲風入浩歌¶
　　　叢臺¶
邯鄲多俠士趙地産名娼日夕髙臺上歡宴殊未央黄¶
<pb:KR4e0162_WYG_007-9b>¶
金飾舞榭白璧綴歌梁安見千年後空令春草長¶
　　　五平五仄體¶
秋原何蕭蕭耳目去雜茸枯荷猶穿塘苦瓠尚抱隴寒¶
風吹空林落日照古冡徘徊觀陳蹤露下髪忽竦¶
　　　迎霜降¶
烈風揚雲旗鼓角悲廣路庭前玉樹枝昨夜微霜度幽¶
人躡葛屨出户履寒素胡當戒堅氷及此嵗将暮¶
　　　冬雨率然有二十韻¶
<pb:KR4e0162_WYG_007-10a>¶
北風吹零雨冬熱雪不作二儀黯澹交百川莽廻薄沙¶
霾翳白晝逺望何由豁六龍墮青㝠萬象淪𤣥朔羲和¶
扶日行紆轡竟焉托神媧補天裂錬石恐遺落雨伯誰¶
為誅雲師爾何惡前者十月交震雷轟城郭岸條俱含¶
柔園卉亂吐蕚農家忍朝飢嵗暮食籬雀豈無數畆禾¶
狼籍委秋雹徴求皮肉盡枯骨待削剥妻孥在眼前四¶
季不得樂胡因見陽春所慮轉溝壑閒居值泥淖展矚¶
翻蕭索雖無長者轍自閉寒士閣長隂下脩麓暝色起¶
<pb:KR4e0162_WYG_007-10b>¶
孤岳喧啾後栖鴉悵望暮歸鶴世途紛轉蓬生計倚叢¶
藿永懐昔人駕㝠心付寥廓¶
　　　發京邑四首¶
弱冠逰皇邑抽翰預時髦出入承明地四海皆同袍浮¶
嵗奄七徂徇名虚所遭夙痾紏纎質褊性憚形勞駕言¶
返初服行矣遂林臯轉蓬戀本根覊鳥思故巢自顧無¶
脩翼安能久逰遨¶
　　　二¶
<pb:KR4e0162_WYG_007-11a>¶
驅車出郊門杖策遵古行返顧望城闕引領内懐傷崇¶
京槩霄漢逶迤一何長雙觀臨馳道羣宫儼相當迅飈¶
激櫺牖㳺雲起縱横漢道值全盛纓緌爛輝光側觀青¶
雲士鳴珮倐来翔梁生何慷慨遼遼悲未央¶
　　　三¶
親交逺集送歛策西山隂前瞻太行道却顧上苑林青¶
陽藹廢墟春氣感鳴禽所遇豈殊故即事自成今(一作/所遇)¶
(豈殊時即/目成古今)平時等榮樂一旦異浮沉昔者同袍友邈若¶
<pb:KR4e0162_WYG_007-11b>¶
辰與參山海去靡極年運日相尋倉卒杯酒間寧不傷¶
離襟(一作惻惻/傷離心)¶
　　　四¶
行邁越長甸厯厯懐苦辛嶇嶔陟邱隴髣髴望郊闉墟¶
里接鷄犬井邑無閒人暄陽入廣陌膴膴周原新百城¶
豈不美風土非我鄰遥遥盼鄉域言念故所親代越各¶
有性所願還其真胡為去桑梓欝欝冒風塵¶
　　　渡河¶
<pb:KR4e0162_WYG_007-12a>¶
夙征肇延津明晨臨大河洪源下積石砥柱屹嵳峩渺¶
渺梁宋區汗漫縱經過自非陵與岸於安障其波揚帆¶
赴中流四顧莽無涯崇雲徂廣澤迅風夕吹沙積隂不¶
可測魚龍偃相加前無千尺梁一葦胡足誇人生寡恒¶
居奚異波上槎豈無舟楫志漂泊當柰何¶
　　　許下¶
伊昔炎漢季西京方遘患宫室燒燔盡乗輿播草間刼¶
遷留兹域荆棘滿頽垣横流一以濫大厦寧復完豺虎¶
<pb:KR4e0162_WYG_007-12b>¶
互馳噬鴟鴞厲飛翻日月屢薄食風雲變無端嗟哉衆¶
君子杖策起周旋荀公誠偉士𢎞思濟其艱陳琳自南¶
至王粲亦西還從戎藉雄辯騰歩有榮觀良蹇豈同御¶
鳳鶩不共餐功名安足為明義乃髙賢¶
　　　還至别業四首¶
雞鳴髙樹杪狗吠墟里間家人望車徒逺客造門端入¶
門問所親上堂叙悲歡行人暮飢渇(一作/苦飢)秉燭具盤餐¶
明月照西戸三星爛中天出門踐野草白露倐已溥十¶
<pb:KR4e0162_WYG_007-13a>¶
年苦行役兹夕方来旋寧知非夢寐忽忽心未安¶
　　　二¶
詰晨親友至筐榼携所需各言平生歡念子久離居綢¶
繆語未畢展席臨前除園榮亦已抽况有盤中魚人情¶
倦懐土富貴豈常於無為泥形迹所願恒相俱¶
　　　三¶
依依入鄉閭慘惻歴故疆行邁踰㡬時所見忽以更成¶
人匪故識耆齒日凋䘮平生所同歡轉盼殊存亡覊䰟¶
<pb:KR4e0162_WYG_007-13b>¶
邈遐域旅柩歸中堂人命不相待奄忽如朝霜撫事感¶
今昔喟然熱𠂻腸¶
　　　四¶
弭駕及春暮比屋事耕耘時物展遐矚契我遺俗情故¶
林茂以宻敝廬亦将成芳蘭冒紫葳園栁尚垂榮澤葵¶
蔓廢井𤓰田依故城策杖衡門下仰偃遂平生所願在¶
怡親餘者奚足營世情惡衰歇天道逓虧盈駟馬豈不¶
貴翻覆坐相傾¶
<pb:KR4e0162_WYG_007-14a>¶
　　　七夕二首¶
逝節忽不處佳夕復我臨神飈汎光蕙渥露沾華林緬¶
彼牛女㑹兹端竟難諶形影憯相望胡由接徽音飄颻¶
翠龍駕髣髴青瑶簮長河坐移轉素波歛西沉靈彩歘¶
以晦㳺雲起層隂同歡戀膠漆異處悲辰參翹思慕逺¶
匹感此涕流衿¶
　　　二¶
舉俗慕良旦好尚各有趨髙樓曝紈綺貧女無繒襦移¶
<pb:KR4e0162_WYG_007-14b>¶
時曜靈沒素月復已舒羣居侈歡宴長坐獨愁吁愁吁¶
亦何為同禂與我殊春徂秋未返膏沐誰為娱仰視河¶
漢女相違復来俱要知比翼乖各阻天一隅乖離有重¶
覯毋使寸心渝¶
　　　水曲納凉¶
乘月玩清夜潄流滌煩痾竹栢夾脩水㣲風揚澤荷苔¶
隂皓露溽素鱗躍于波柔條紛歛結勁葉亦隕柯優㳺¶
蕩情志俯仰丘中阿雖無朋儕和興言自成歌娱樂當¶
<pb:KR4e0162_WYG_007-15a>¶
及時千秋豈復多¶
　　　雜詩二首¶
西陸移脩晷素節多寒隂端居屛營慮凄氣慘人心浮¶
飈委時卉零露傷青林仰見孤雌翔𤣥鳥無遺音蟋蟀¶
何愁苦終夜長哀吟感物興慨嘆憂思孰能任¶
　　　二¶
馳輝在西山返景流東隅羣欣被光灼何能待須臾重¶
隂肅萬物樹木日夜踈叢蕙(一作/蘭)植幽闥含榮耀前除¶
<pb:KR4e0162_WYG_007-15b>¶
佳人渺雲端何由致區區常恐霜霰至委棄不我需¶
　¶
　¶
　¶
　¶
　¶
　¶
　大復集巻七¶
