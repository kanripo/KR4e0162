# -*- mode: mandoku-view; -*-
#+TITLE: 大復集
#+DATE: 2015-08-25 00:22:54.688478
#+PROPERTY: ID KR4e0162
#+PROPERTY: BASEEDITION WYG    
#+PROPERTY: JUAN 卷九
<pb:KR4e0162_WYG_009-1a>¶
欽定四庫全書¶
　大復集巻九　　　　　　明　何景明　撰¶
　　五言古詩五十四首¶
　　　水營墅治田圃種樹¶
樵隱安於山農隱樂耕畔由来事不同各以性所玩倚¶
扉憇南岡(一作/園)負杖行春岸時澤冒原隰逺水増波瀾¶
方塘菰蒲暎迴渚鳬鶩亂揷栁冀息隂列竹冀成竿緣¶
坡引行條依墉植頺幹築堤屛棼穢激流代携灌踈慵¶
<pb:KR4e0162_WYG_009-1b>¶
外經濟卑賤鮮憂患諒懐原生恥庶悟孔父嘆汲古綴¶
遺言欣焉秉柔翰¶
　　　與賈郡博宿夜話¶
世故相紏纒人生劇如繫予方值憂艱子亦念淹滯邂¶
逅胡不頻兹嵗忽将逝蒼蒼季冬夕悄悄昆䖝閉積雪¶
委沙曲廻風薄林際繁星爛髙寒明月皓初霽聞雞起¶
中夜捫虱談當世蕭條時事危寂寞古人計天地悲瘡¶
痍江湖愧經濟懐哉式㣲詩泫然出雙涕¶
<pb:KR4e0162_WYG_009-2a>¶
　　　除夕述哀四首¶
世事相倚伏日月更代謝百年能幾時一嵗祗今夜逝¶
者豈復廻有生無不化慘惻孤燈前悲啼數行下¶
　　　二¶
别離今幾何墓樹亦已青徒褰素帷泣奈此𤣥室扄古¶
城積隂雪虚牖臨寒星嵗暮興慨念愁立空屛營¶
　　　三¶
去年值今夕庭闈奉顔色今年值今夕空奠几筵側蒼¶
<pb:KR4e0162_WYG_009-2b>¶
苔翳幽隧翠栢開靈域顧望西山隂風雲為悽惻¶
　　　四¶
憂人不能寐起踐中夜霜城笳絶仍響室燈慘不光所¶
親半重泉有姊各一鄉附書與鴻鵠嵗晩路更長¶
　　　贈别孟望之四首¶
束髪事交結白首以為期以兹女蘿質託彼青松枝重¶
聚故鄉園殷勤慰我私忽復逺行邁况值秋風時我有¶
一罇酒送君溮水涯酒酣思無極臨岐理桐絲誰知清¶
<pb:KR4e0162_WYG_009-3a>¶
商苦一彈一生悲¶
　　　二¶
迢迢望夏口肅肅戒僕夫金飈吹明星行李巳届途親¶
戚各相送萬里在斯須喈喈中林鳥日出相鳴呼人生¶
各有役安能長相娛¶
　　　三¶
仲秋物色慘逰子生離顔朝辭義陽陌夕宿武勝闗遥¶
望武昌路漢水何潺湲願為比翼鳥逸翮杳難攀願言¶
<pb:KR4e0162_WYG_009-3b>¶
終令徳努力濟時艱同心茍不虧豈在離并間¶
　　　四¶
公子事逺逰離别無復云丈夫萬里志焉能戀故羣我¶
有千金劍經天决浮雲龍光久未試姑以持贈君願言¶
終永佩勿令埋塵氛¶
　　　逰西山二首¶
清晨命予駕飄颻逺逰邁願言厯嶇嶔况此春華在林¶
條紛可結石秀行當采道逢諧俗士謂予爾何隘人命¶
<pb:KR4e0162_WYG_009-4a>¶
未可期河清詎能待縱羽思山林潜鱗慕江海富貴人¶
所欲吾志不可改¶
　　　二¶
欝欝西山岑遥遥山上阪俯觀清澗流仰覷白雲返處¶
世亦何促誰能遂仰偃夷齊歸首陽黄綺在商巘此道¶
久不復斯人苦難挽振衣謝塵塗吾駕日已逺¶
　　　元日言志¶
北杓建寅月東谷發首旦氣轉青陽曖日暎丹霞爛羣¶
<pb:KR4e0162_WYG_009-4b>¶
物欣向榮萬象倐改觀自予脱朝簮及茲謝塵幹世事¶
鑒倚伏節候感廻換岩耕慕長徃淵綸恣永玩俯羡潜¶
波鱗仰慙薄霄翰欽此無悶言忘彼髙飛嘆勉懐日新¶
志庶以慰朝旰¶
　　　觀春雪¶
騰空布柔雲蕩日溢繁吹素雪千里來飄揚九衢内積¶
隂改𤣥節新陽獻青嵗永辭寒卉寂甘並春華媚繽紛¶
散廣陌皛耀敞塵界既隨㳺霰集復與流飈㑹臨牖翫¶
<pb:KR4e0162_WYG_009-5a>¶
靡足陟檻望逾邁參差百甍接崒屼層臺對佳人御櫺¶
軒上客倚飛盖旖旎結華纓離縰飄素帶郢中有希倡¶
陽阿豈恒態君胡慕髙卧沉㝠獨無類¶
　　　仲春雨霽出逰郊麓覽物叙懐興言自歌四首¶
旬隂豁初霽臨眺城西洲決決松上溜潺潺石間流積¶
霖晦平陸春雲彌崇丘眷彼農人談寫我終嵗憂¶
　　　二¶
崔巍南山郭宛彼沙上道荷蓧赴脩埛采萍渉流潦懐¶
<pb:KR4e0162_WYG_009-5b>¶
賢顧已後適已每不早緬兹山中人含念欝中抱¶
　　　三¶
幽人久見招觧薜俟中林山行岩光暝水息霞氣隂隨¶
行委流止寓物觀浮沉達人貴忘我奚用存知音¶
　　　四¶
舉目怡清和周覽究昏晝衆壑積庭階攅峯羅户牖攀¶
林摘叢頴越巘采孤秀日暮天際雲忽與飄風遘¶
　　　贈梁宗烈二首¶
<pb:KR4e0162_WYG_009-6a>¶
珊瑚産南海翡翠生炎洲豐林多異幹石璞皆良璆瑰¶
材植遐域萬寳聚巖幽豈無千金賈亦有萬斛舟此物¶
匪為易惜哉不見收玉英匿龍淵黄金沉濁流輝瑩久¶
已閟未蒙知己求徒歸匠者愆用負和氏羞謹子握中¶
璧時哉毋闇投¶
　　　二¶
飄風頃刻至征雲萬里㳺與子非風雲欲遘良無由川¶
塗限山海音問邈中州升髙望廣域極眺滄溟流浮烟¶
<pb:KR4e0162_WYG_009-6b>¶
隱榛樹白日蔽岑丘飛鴻不我顧逝鵠不我留寧無輕¶
舟志浩渺安可求桂樹茂炎隩芝草翻靈洲獨處慕朋¶
侣攀贈誰為酧倘荷𠂻眷言慰此平生憂¶
　　　贈王文熈四首(以下京集/)¶
空堂夕燈明離思漫浩浩泠泠朱絲絃聼我别鶴&KR0894;出¶
門難久留各言慎所好江湖逈且深鴻鴈幾時到¶
　　　二¶
行子夜中起月沒星尚爛天明出城去薄暮長河岸草¶
<pb:KR4e0162_WYG_009-7a>¶
際人獨歸烟中鳥初散觧纜忽以遥川光夕凌亂¶
　　　三¶
光風轉栁枝宛宛路之傍濛濛苑中花朝日耀其英停¶
車欲有贈攀條折春芳春芳亦消歇但使故意長¶
　　　四¶
息馬中林樹烟靄何氛氲遲遲仲春日叢薄華且芬上¶
有單飛翼哀鳴振層雲冉冉征途客踟蹰不忍聞嗟哉¶
彼何物日夜求其羣¶
<pb:KR4e0162_WYG_009-7b>¶
　　　惲功甫悼亡二首¶
捐棄不待年幽魂渺仙嶠庭下孤鳴鸞懸鏡耻自照帳¶
冷凝素塵窓虚耿熠燿平生白頭吟空然發悲調¶
　　　二¶
芙蓉望秋零幽蘭歇芳早不作雙頭花翻為㫁腸草戚¶
戚懐所思悠悠感𠂻抱睠兹白髪心窮年以相保¶
　　　悼亡三首¶
冬夜一何長展轉難及晨念彼重泉下杳杳隔千春中¶
<pb:KR4e0162_WYG_009-8a>¶
閨月皎皎紈素委流塵馳光安可追徃者無復陳悽悽¶
向隅泣無乃女子仁丈夫自有志忍哭虞傷神沉思結¶
中抱恨恨不能申¶
　　　二¶
鳴雞報早朝出户履晨霜仰視東方星三五不成行念¶
子當此時燈前理衣裳恍然失所在零淚空滂滂¶
　　　三¶
皎皎機中絹拂拭明如雪裁為雙中衣羅帶紛綰結親¶
<pb:KR4e0162_WYG_009-8b>¶
持向我前與我言結髮豈足佩下體聊以奉娱恱執此¶
百年心嘆息一朝絶人故物自留欲視不忍發藏之箧¶
笥中餘香日以歇¶
　　　挽葉進士¶
矯矯松栢枝在彼丘中阿上盤青雲端蒼翠欝嵯峨惜¶
哉千尺幹嚴霜摧其柯本為大厦用不竟當如何¶
　　　贈李獻吉三首¶
西方有佳士於世寡所諧横風整脩翰倐忽超九逵天¶
<pb:KR4e0162_WYG_009-9a>¶
門限重關屢扣閽者辭濟濟列仙子冠裳競追隨青雲¶
蔽閶闔仰視何逶迤皎日匿西陸馳光難遽回世無魯¶
陽子坐惜朱顔衰¶
　　　二¶
東風吹我衣白日何杲杲整駕出郭門脩塗浩横潦登¶
山采幽蘭日暮不盈抱采之欲何為遺我平生好豈無¶
艷陽花言子好香草丈夫有本性安得不自保寸心茍¶
弗移可以鑒穹昊¶
<pb:KR4e0162_WYG_009-9b>¶
　　　三¶
烈女守閨室憂日懐寸隂横琴寫妙曲繁商激陽林悠¶
悠行路子誰為識其音人生處世間貴在相知心所以¶
采薇士甘餓西山岑¶
　　　答獻吉二首¶
欝欝雙鳳闕翺翺飛雲間我皇乗六龍平明開九關下¶
有敢死士批鱗犯其顔白日運蒼昊薄暮浮雲還一朝¶
啓光耀忠誠良可宣¶
<pb:KR4e0162_WYG_009-10a>¶
　　　二¶
吾君古堯舜垂衮蓬莱宫止輦受羣善小大必有容緬¶
懐燕鄒子悲號訴蒼穹彼蒼亦何神五月飛霜風至誠¶
變金石何懼不感通¶
　　　逰魯山城南舎二首¶
猗彼方外客逍遥城南墅初夏苖始盛荷笠事田圃地¶
僻寡鄰舎彌旬絶車馬紅葵生井上青榆䕃堂下前岡¶
後有岑原澤何膴膴清風林下酌狼籍列樽爼翻思在¶
<pb:KR4e0162_WYG_009-10b>¶
朝市役役徒勞苦¶
　　　二¶
溪行日亭午暑氣稍見侵脫巾坐芳草前有嘉樹林白¶
雲澹清景綠葉垂繁隂喜無鳴蟬聒幸有好鳥吟久厭¶
區中緣撫茲意彌深浩歌答良友聊用開吾襟¶
　　　中秋十七夜留康徳㴠飲二首¶
飄風㑹浮雲白曜奄西藏羈人惜短晷眷此秋夜長長¶
夜無與晤所懐浩難忘君子枉光駕嬿婉情未央披軒¶
<pb:KR4e0162_WYG_009-11a>¶
待流月展轉錯華觴臨觴慘不御對景久徬徨欝霧曖¶
庭隂黯黯如降霜流波委頺魄茲嵗漸以更消長互相¶
謝盛滿安可常朂哉君子心謙謙道彌光¶
　　　二¶
客心悲夕隂相顧増煩憂麾杯浩歌起欲去不可留屏¶
營獨撫膺仰觀熠燿流倐焉四宇豁衆星爛以稠㳺氣¶
降大谷浮飈扇清秋昊天舒華魄衘耀西南樓朱門歇¶
笙竽綺陌車馬休嗟爾晨明月燭燭安所求¶
<pb:KR4e0162_WYG_009-11b>¶
　　　詠懐十首¶
北陸無淹晷嵗邁隂已長攝衣起中夜凛凛悲嚴霜明¶
月麗髙隅繁宿縱以横徘徊仰天漢惋彼參與商形影¶
永乖隔萬里徒相望¶
　　　二¶
烈炎灼崑岡乃辨金石堅金石有恒性銷鑠詎能遷薪¶
樗莫傷桂刈蕭毋及蘭薫蕕不同器清淆本殊源君覩¶
髙翔翼卑棲非所安¶
<pb:KR4e0162_WYG_009-12a>¶
　　　三¶
英英園中槿朱榮媚朝陽朝陽倐西隤朗月借其光馳¶
輝難久耀華隕不再揚畨畨白馬郎皎皎青樓娼容好¶
豈足恃相要在衷腸¶
　　　四¶
積薪以待燔畜裘以御冬為物貴及時餘者安足庸金¶
張藉地勢衛霍承華封馮生守窮巷白首不見容賤者¶
日迍邅貴者日以崇邈彼天上京玉宫閽九重髙髙不¶
<pb:KR4e0162_WYG_009-12b>¶
可測欲徃将何從¶
　　　五¶
知鳥去惡木螻蟻戀腐莖復隍啓危滿為山忌将成泛¶
觀瀛海内巨細各有情哲夫炳身後昧者營其生千金¶
買一壺為豫當及早江湖多風濤舟檝不可保¶
　　　六¶
寂寂沅湘流長江上有楓青蕙縁廣隰綠蘅被洲中揚¶
舲泝煙沚遥瞻二妃宫二妃何婉㜻搴馨振㣲風觧珮¶
<pb:KR4e0162_WYG_009-13a>¶
遺下女将以明我衷光采不易合精誠渺難通浮雲蔽¶
江臯白日忽已晩還顧蒼梧原何時翠華返¶
　　　七¶
飛鴻遵故渚長鳴有餘哀北地多悲風霜雪日以催靈¶
烏集君舎君反見疑猜忠信茍不顯殺身亦何為始知¶
山梁雉欲下仍徘徊¶
　　　八¶
長安有綺樓文窓結朱䟽俯視千萬甍遥臨十二衢樓¶
<pb:KR4e0162_WYG_009-13b>¶
中彈瑟女容采耀城隅豈無吉士誘失身良為愚廻風¶
入繐帳倐忽白日徂玉顔易銷鑠不久當何如¶
　　　九¶
白露晞朝日苕榮委清秋長風吹野草飛藿不自謀猥¶
彼衆多子安知良士憂覆水置平地一散永不收鼂錯¶
憂漢室翻為六國仇禍機茍不測談笑生戈矛留侯信¶
人傑逝從赤松逰¶
　　　十¶
<pb:KR4e0162_WYG_009-14a>¶
白玉本自白蒼蠅亂其真䜛言觧膠漆况匪平生親烈¶
士死道傍貪夫登要津自古皆有然茲恨何當申蓬丘¶
𦕈煙霧貝宫欝嶙峋列仙如可期吾将躡清塵¶
　　　東臯¶
藹藹東臯村中有幽人宅茅堂入空林草徑無来客林¶
中桂樹英容采耀月夕寒香有時匱秋来望攀折¶
　　　贈邊子四首¶
自予辭京邑念子守南服嵗序阻歡覯川塗積遐矚北¶
<pb:KR4e0162_WYG_009-14b>¶
騖方自茲東轘偶相值聨鑣始宋中觧纜及河曲¶
　　　二¶
同車越梁晉覽厯多古疆紆遲衛流汭轉盻淇水陽感¶
来意不淺道故言已長辛勤眷途語愴惻悲别章¶
　　　三¶
戎馬暗中原嗟此逺行子遥遥赴城闕戚戚望桑梓路¶
阻難可通河清詎能俟俛仰君父間出處良在此¶
　　　四¶
<pb:KR4e0162_WYG_009-15a>¶
歡聚理無恒悲離情有傷况茲征途間詎能久相将浮¶
雲興嵗暮素雪翳晨光揮手自茲别後期應毋忘¶
　¶
　¶
　¶
　¶
　¶
　¶
<pb:KR4e0162_WYG_009-15b>¶
　¶
　¶
　¶
　¶
　¶
　¶
　¶
　大復集巻九¶
