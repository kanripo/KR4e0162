# -*- mode: mandoku-view; -*-
#+TITLE: 大復集
#+DATE: 2015-08-25 00:22:54.640210
#+PROPERTY: ID KR4e0162
#+PROPERTY: BASEEDITION WYG    
#+PROPERTY: JUAN 卷五
<pb:KR4e0162_WYG_005-1a>¶
欽定四庫全書¶
　大復集巻五　　　　　　明　何景明　撰¶
　　樂府雜調四十二首¶
　　　興隆祀丁曲¶
稱朱竿揚朱絃鳴鐘朗鼓各在懸月建酉日次丁牲全¶
醴成告于庭(一/觧)久哉斯道淪以失天啓神聖我祖出戎¶
衣一着四海一遐土之人炳文質(二/觧)昔者子欲居九夷¶
百世之下乃享于茲猗與斯道垂憲靡遺(三/觧)浩浩皇皇¶
<pb:KR4e0162_WYG_005-1b>¶
八荒九州㒺或靡知罔或靡由曷知曷由我祖之休(四/觧)¶
　　　羅女曲¶
羅女年十五自矜好顔色山葉雜山花揷髻當首飾蠻¶
方立門户男女多生涯昨聞城中市女出男在家上市¶
買黄絲染緝作花布裙短衫袖長不惜雙脚露夜行山¶
中道何處吹蘆笙我歌連臂曲曲罷動郎情動郎情與¶
郎匹生女復長男三年始同室¶
　　　落葉哀蟬曲¶
<pb:KR4e0162_WYG_005-2a>¶
　　落葉哀蟬曲者漢武帝之所作也李夫人早夭帝¶
　　思之不已為作此曲也¶
寂寥兮寒閨空帷兮晝低若有人兮感羅衣䰟恍惚兮¶
徃復来凉風飄颻兮吹玉階秋葉颯兮鳴蟬哀有鳥嗟¶
嗟永離乖雙棲比翼兮何時諧¶
　　　剡溪歌¶
溪之水兮幽幽誰與子兮同舟舟行暮入山隂道月濛¶
濛兮雪皜皜千載重尋戴逵宅溪堂無人夜歸早乘興¶
<pb:KR4e0162_WYG_005-2b>¶
而来興盡休君不見王子猷¶
　　　悼逺辭(并序/)¶
　　侍御顧君祖存元先生生哲弗禄死夭弗𦵏侍御¶
　　君追念後先言嘅淚下景明君同年友也哀其意¶
　　作悼逺辭曰¶
矯矯龍蛇兮沒於泥沙嗟苦先生兮獨罹此嗟逴彼修¶
路兮驥驟不力美璞弗器兮良田不食嗟苦先生兮獨¶
罹此極¶
<pb:KR4e0162_WYG_005-3a>¶
　　　倚柱操(并序/)¶
　　倚柱操者魯漆室女之所作也漆室女倚柱悲吟¶
　　鄰人問曰欲嫁耶女曰吾憂國傷心故悲而嘯¶
　　豈欲嫁哉遂自經而死予哀其志援琴而托其¶
　　聲焉¶
兎則有罝兮鳥則有羅國無人兮将奈何心之憂兮豈¶
曰予未有室家嗟嗟室家非我營兮我生曷榮兮¶
　　　戰城南¶
<pb:KR4e0162_WYG_005-3b>¶
戰城南戰不息朝戰城南暮哭城北積尸纍纍肉腐鳥¶
不食放馬澤中雪沒馬腓沙寒草枯不得馬肥北風夜¶
吹敵兵四圍我欲上馬馬痩不馳我欲射箭弓硬不開¶
但語城中親汝出收我骸戰城南君莫悲猛虎嚙人翔¶
於山垂欲食虎肉不避虎威男兒立功横行四垂生當¶
封公侯死當白骨歸¶
　　　巫山髙¶
巫山髙極青㝠間翠綰參差十二鬟神女仙裙佩纓動¶
<pb:KR4e0162_WYG_005-4a>¶
行雲飛入荆王夢含情流盼輕烟中玉床瑶枕薦君宫¶
紫羅白縠垂香風恍惚䰟散莫與同㣲霜銷落髙邱樹¶
哀猿孤吟鳥雙去荒滛淪滅竟何為暮雨冥冥歸古祠¶
　　　芳樹¶
芳樹離離朱華而綠滋華滋雖云好秋風暮来吹秋風¶
不足䘏華滋亦有時嗟汝枝上鳥汝去将安歸美人何¶
方至貽我江上華秀彩奪人目胡為在天涯天涯雖榮¶
好不如常在家¶
<pb:KR4e0162_WYG_005-4b>¶
　　　關山月¶
關山月夜照青海頭白骨征人怨紅顔少婦愁少婦含¶
嚬望月来月明流影洞房開嵗暮機中縑素出夜寒燈¶
下剪刀催年年搗衣明月秋明月還隨隴水流閨裏空¶
教看破鏡沙塲不見大刀頭¶
　　　琳池歌¶
　　琳池歌者漢昭帝之所作也¶
木蘭為檝文梓為船青荷為盖衣紅蓮宫娃側坐揮繁¶
<pb:KR4e0162_WYG_005-5a>¶
絃凄風嫋嫋飄素秋飛花委葉承波流霜露夜下不可¶
留¶
　　　招商歌¶
　　招商歌者靈帝之所作也¶
髙館閴兮曲池通乘舟夜逐荷葉東持荷作盖不障風¶
持荷作衣難為縫金琯玉鳬響秋空歌婉聲長待夜終¶
　　　公無渡河¶
公無渡河河濁不見日汝今欲徃何時出公無渡河河¶
<pb:KR4e0162_WYG_005-5b>¶
廣浩無涯徃而不返化為泥與沙夸父渇走成鄧林至¶
今邱塚猶岑崟河中蛟龍見人喜縱有舟檝誰救爾噫¶
嗟嗟公無渡河渡河而亡不如陸死噫嗟嗟公無渡河¶
　　　明妃引¶
明妃絶色世無鄰粉黛那數三千人咫尺宫門接前殿¶
君王只向圖中見當時自恃如花容美醜誰知由畫工¶
單于日近漢日逺萬里風沙䰟不返琵琶馬上再三彈¶
翠袖朝啼關塞寒皓齒明眸塟沙漠千秋遺曲猶悲酸¶
<pb:KR4e0162_WYG_005-6a>¶
燕支暮雲白浩浩羌人吹笳雪飛早山前孤塜髙嵳峩¶
嵗嵗春風長青草古来抱節本難遇况復蛾眉人所妬¶
君不見長門宫不用黄金買詞賦縱有朱顔君不顧¶
　　　短歌行¶
冉冉秋序肅肅霜露蓄我㫖酒召我親故鳥歡同林水¶
歡同源矧我同鄉胡能弗敦耀靈西藏明燈在室更長¶
夜良可以繼日園有藝菊庭有樹蘭秋芳是悦春榮曷¶
觀髙陵可升海水可測出門異路安知南北生年幾何¶
<pb:KR4e0162_WYG_005-6b>¶
去者日多子不我樂聴我短歌¶
　　　銅雀妓¶
墓田望不極松栢夕離離存生有懽怨亡沒詎同思井¶
幹日已摧繐帳寧復施衰榮互相謝身後徒爾為¶
　　　苦寒行三首¶
天地黯閉塞氷霜皓崔巍寂寥髙城側欝律見古臺烈¶
風夜中起飛雪千里来鳥羽沉不施獸口噤不開虎豹¶
歛穴窟蛟龍俱凍埋六龍銜白日寒苦光不廻¶
<pb:KR4e0162_WYG_005-7a>¶
　　　二¶
石裂南山下水結中河流莽莽北郭外死骨聚如邱貧¶
士被毛褐寡婦無完禂寧知貴公子絲竹宴朱樓方辭¶
白羽扇更御青羔裘¶
　　　三¶
天風日夕厲海水不揚波飛雪被千里層氷白峩峩嗟¶
汝窮閻人無衣當柰何錦裘長安兒白馬鳴玉珂象弧¶
揷彫韔射獸西山阿¶
<pb:KR4e0162_WYG_005-7b>¶
　　　塘上行¶
蒲生寒塘流日與浮萍儔風波揺其根飄轉似客逰客¶
逰在萬里日夕望故州鶗鴂鳴嵗暮蟪蛄知凛秋暑退¶
厭絺綌寒至思重裘佳人不與處圓魄忽四周房櫳凄¶
鳴玉紈素誰為收白雲如車盖冉冉東北浮安得雲中¶
鴈尺帛寄離愁¶
　　　放歌行¶
天命諒靡易富貴安足陳自昔慕豪勝重義還輕身整¶
<pb:KR4e0162_WYG_005-8a>¶
轡逾鞏洛驅車入咸秦立觀青雲上馳歩要路津射策¶
報明主投書干大臣身為五侯客家與七貴鄰杯酒縱¶
經過冠盖羅逡廵顧盼生光彩吹嘘借陽春各矜意氣¶
好自比骨肉親時事多變異交道亦湮淪要盟等金石¶
棄擲同灰塵赤心不足恃白頭更如新歸来嗜藜藿偃¶
仰隨松筠始知葵槿甘不若蘭桂辛願從白屋士請謝¶
玉堂賔¶
　　　鴈門太守行¶
<pb:KR4e0162_WYG_005-8b>¶
壘壘髙山莽莽代谷城邊風起沙漠漠城内惟聞奏羌¶
樂太守下車買牛息戈陶民禮義朝絃暮歌北厯黄沙¶
磧南逰白草原五馬何秩秩朱英導文軒嗟哉太守亦¶
孔武時時較獵西山下¶
　　　梁甫吟¶
君不見泰山髙髙梁甫在其半古来封壇禪地無宫舘¶
崖崩壁坼鐡鎻㫁秦碑漢碣何人看自從生人開九州¶
九十六帝行權謀虎豹啖食龍蛇憂朝翻暮覆作雲雨¶
<pb:KR4e0162_WYG_005-9a>¶
立談坐笑生戈矛鬼神来徃仙不死塵埃萬變扶桑流¶
君不見田疆論功爭二桃齊門三丘埋野蒿又不見魯¶
連辭賞輕千金却秦救趙何雄豪眼前無人辨曲直身¶
後聲名更何益拂袖空憐蹈海心䕶車枉負排山力梁¶
生五噫歌莫哀東絶梁甫觀蓬莱千年雲開錦繡壁五¶
色日抱金銀臺瀛洲方丈列仙占文成五利何能騐徐¶
生入島竟不回博士儒生盡坑塹我吟梁甫君振衣世¶
路﨑嶇多是非琅玕芝草海岱曲釣竿拄杖從今歸¶
<pb:KR4e0162_WYG_005-9b>¶
　　　採蓮曲三首¶
青荷晝舒白露晞朱光照耀含素蕤緑房翠盖偃參差¶
紅妝皓腕暎漣漪齊聲一氣歌艶辭桂舟蘭檝紛屢移¶
佳人羅帶宜風吹¶
　　　二¶
岸上有栁隰中有荷舟中女兒勝吳娥為君先唱綠水¶
歌起攬長帶垂纎羅鴛鴦雙棲翡翠過下渚日暮多風¶
波葉宻花稀愁柰何¶
<pb:KR4e0162_WYG_005-10a>¶
　　　三¶
急歌太短緩歌長清風夕囘素雲翔雙鳬飛起向横塘¶
荷花不言空㫁腸明月宛轉流西方月中白露沾衣裳¶
紅顔青鬢安能常萬嵗為樂莫相忘¶
　　　獨漉篇¶
獨漉獨漉驅車折軸不畏折軸但畏車覆芃芃者蕕生¶
彼中衢雖有蘭蕙當門則鉏同行竊金相顧道左我實¶
不知彼則畏我食荼知苦食梅知酸狐裘之敝可以禦¶
<pb:KR4e0162_WYG_005-10b>¶
寒有虎斑斑伏于林下我欲射虎愧無勁弩肅彼北風¶
渡彼中流豈不懐憂與子同舟¶
　　　白紵歌七首¶
齊紈越羅霜雪輝吳刀并剪為君裁鳴璫垂珮行相催¶
且歩雲舘升月臺珠纓列座瓊筵開秦筝慷慨趙瑟哀¶
含凄歛嘆(一作/笑)君莫猜¶
　　　二¶
鳳樓十二連繡衢雕楹刻桷耀城隅朱檠絳蠟艷紅蕖¶
<pb:KR4e0162_WYG_005-11a>¶
金盤玉羞奉君需美人隔坐曵華裾主稱萬年為歡娱¶
上客翠盖停蜘蹰¶
　　　三¶
千金買笑萬金買歌明珠白璧豈足多長眉窈窕揚秀¶
蛾輕身起舞垂纎羅悲絃急管鳴相和三星低戸月沉¶
波銀箭金壺柰夜何¶
　　　四¶
吳娥白紵為舞衣鏤花綴葉紛葳蕤青春爛熳白日輝¶
<pb:KR4e0162_WYG_005-11b>¶
輕帶一舉長袖施皎如流霰隨風飛㳺龍宛轉翔鵠廻¶
傾城絶代人共希¶
　　　五¶
手中色絲舊所治青紅碧綠當自知衆中不語心向誰¶
感君厚恩私念之東流之水不西馳泰山在前不可移¶
紅顔白首奚足辭¶
　　　六¶
北里撾鐘東鄰搥鼔吳歈越吟邯鄲舞恩義如山金如¶
<pb:KR4e0162_WYG_005-12a>¶
土遺簮墮珥不復數窮冬夜長樂未䦨流風廻雪滿楹¶
前不惜皎潔為君妍¶
　　　七¶
白玉鎻闥黄金堂蘭煙蕙火薫象床雕屏羅列組帷張¶
繁膏列炬舒華光横簫挾琴歩曲房朱唇素齒發浩倡¶
願為比翼雲間翔¶
　　　苦熱行二首¶
火雲崢嶸連赤阪白日苦長不得晩庭前井乾生赭煙¶
<pb:KR4e0162_WYG_005-12b>¶
炎埃晝起髙塞天侯家隂洞帶流水紗幃白晝凄風起¶
美人氷盤薦朱李道上行人多渇死¶
　　　二¶
晝眠苦多蠅夜眠苦多蚊炎霞熱霧蒸絪緼四體拘促¶
何由伸仙人桂宫接蘭苑下望青松踏幽巘我欲從之¶
諒非逺塵世何堪遂仰偃¶
　　　鳴鴈行¶
鳴鴈鳴斯其音嘹嘹江路逺遥念汝離漂鳴鴈于飛肅¶
<pb:KR4e0162_WYG_005-13a>¶
肅其羽遵彼脩渚實惟汝所洞庭増波沙朔多風何寧¶
徃来無䘏爾躬飛斯鳴斯求蒲與稗無俾霰雪及爾逰¶
邁髙山有石髙木有枝我思我朋嗟哉可遺¶
　　　行路難四首¶
牀有織綺箧有織素請君視綺還視素憐新不如莫棄¶
故罇中有酒盤有餐聼我為歌行路難衆中歡樂多志¶
氣豈知他人不得意白日有時不照地安得保君常不¶
棄¶
<pb:KR4e0162_WYG_005-13b>¶
　　　二¶
天河熒熒西北轉織女牽牛不相見由来天上亦别離¶
何怪人間有悲怨世情磷薄𢙣衰賤駕車騎馬有人羡¶
少年不得君愛惜紅顔勝人亦何益¶
　　　三¶
髙樹鳥不集常有東西南北風君子衆所畏好𢙣不合¶
常相攻㧞劍欲有適前有虎兕後虺蜮抵節徒歌行路¶
吟髙飛未有横天翼¶
<pb:KR4e0162_WYG_005-14a>¶
　　　四¶
我發行路歌諸君請勿譁嚴冬霜雪雖可畏三春草木¶
自榮華人生富貴各有時不勞辛苦更咨嗟百年冉冉¶
寧復多白日速如東流波眼中世事只如此生前不樂¶
将奈何¶
　　　棗下何纂纂¶
種棗北墻下棗熟委路衢行人競取食居者守空株憶¶
昔棗初赤傾路且停車棗當今日盡誰能少踟蹰天命¶
<pb:KR4e0162_WYG_005-14b>¶
誠不易榮落互相渝功勲本積累傾奪在湏臾聆我棗¶
下言貧賤可久娱¶
　¶
　¶
　¶
　¶
　¶
　大復集巻五¶
