# -*- mode: mandoku-view; -*-
#+TITLE: 大復集
#+DATE: 2015-08-25 00:22:54.939411
#+PROPERTY: ID KR4e0162
#+PROPERTY: BASEEDITION WYG    
#+PROPERTY: JUAN 卷二十二
<pb:KR4e0162_WYG_022-1a>¶
欽定四庫全書¶
　大復集巻二十二　　　　明　何景明　撰¶
　　五言律詩八十一首¶
　　　雨雪曲¶
蒲海雲成陣天山雪作花長城烽火入邊騎動鳴笳霧¶
深迷漢月風起暗邊沙一夜闗河冷征人盡念家¶
　　　星變¶
星變干常紀花開與令違九重方避殿四海望垂衣賦¶
<pb:KR4e0162_WYG_022-1b>¶
歛何時緩流亡㡬處歸廟堂圖至理早晩荅天威¶
　　　冬月¶
冬月今宵滿他鄉此夜情城髙初影堞樓靜故當楹霧¶
濯寒輝苦風吹夕暈生捲簾愁不寐庭樹宿鴉驚¶
　　　月食¶
月蝕中秋夜中天萬國看衣冠連大内鍾鼓動長安光¶
沒天河曉隂沉渤海寒聖心應念此長望五雲端¶
　　　九月十五夜月¶
<pb:KR4e0162_WYG_022-2a>¶
萬里髙秋月青天此夜㸔乍流關塞影遥出海雲端淅¶
淅開風幔輝輝傍菊欄清笳奏城闕為報漢宫寒¶
　　　中秋無月¶
月賞今年罷髙樓獨客愁關山中夜笛江漢故鄉舟暗¶
雨捎簷入秋螢度檻流應知雲霧上天柱有人逰¶
　　　六月望月食¶
未月黄衢厄妖遮赤道行魄殘疑近晦食甚始生明奏¶
鼓風颷𢡖登壇雷雨清攙搶猶未掃天意豈休兵¶
<pb:KR4e0162_WYG_022-2b>¶
　　　元日¶
元日王正月傳呼晩殿班千官齊鵠立萬國候龍顔辨¶
色旌旗入衝星劒珮還聖躬無乃倦㡬欲問當闗¶
　　　五更¶
五更霜雪霽忽夢紫宸班天上傳鍾鼓風前想珮環鷄¶
鳴無復詠馬動亦虚還憶在先朝日朝朝見聖顔¶
　　　三月三日¶
病眼㸔天地風沙當晝吹賞心孤酒伴行樂過花時水¶
<pb:KR4e0162_WYG_022-3a>¶
曲蘭芳静城隂栁絮遲東郊有車馬春色報人知¶
　　　秋夜¶
暝砌凝寒色髙樓閉綺櫳露蟲吟蟋蟀風葉下梧桐此¶
夜關山月何人悵望中冷然感秋思况復聴征鴻¶
　　　元夕¶
燈火萬家歡髙樓玉漏殘舞留華月緩歌裊緑雲繁雪¶
郭春初霽烟城夜不寒畫橋垂栁外逰女珮珊珊¶
　　　十月一日二首¶
<pb:KR4e0162_WYG_022-3b>¶
今日孟冬朔輕烟澹曉暾北風飄一鴈寒氣入千門消¶
息斷行客關河迷故園浮生元不定俯仰任乾坤¶
　　　二¶
嚴霜凄卉木兹嵗忽將周寂寂龍蛇蟄寥寥江海流暮¶
燈喧巷哭風角起邊愁不盡中原望難尋萬里樓¶
　　　嵗晏¶
嵗晏㸔人事蒼茫繫所思浮雲當日暮積雪見春遲報¶
國元無術寧親未有期獨憐張内侍吟絶四愁詩¶
<pb:KR4e0162_WYG_022-4a>¶
　　　中秋¶
風塵悲海内滿月對長安聞道王侯第中宵晏未䦨遏¶
雲催玉管生水弄金盤獨念南征將關山此夜寒¶
　　　三月三日¶
三月正三日長安春可哀鴈從南國至花向北人開戎¶
馬中原地鄉關萬里臺蹉跎嘆物色容易嵗年催¶
　　　清明日病懐¶
旅舍清明日長安新火烟桃花轉愁思竹葉興蕭然客¶
<pb:KR4e0162_WYG_022-4b>¶
病閑官馬嚢空澁俸錢故鄉聞稍定南望好林泉¶
　　　謝崔太史惠菊¶
遺我髙庭菊懐君秋樹林香添竹葉盞色助草堂吟翠¶
盖翻風檻霜天倚玉簮晩芳如不歇可比嵗寒心¶
　　　觀荷¶
入院髙荷宻留尊&KR1341;蓞遲綘房扶水蕚翠盖倚風枝檻¶
坐明星夕窻過驟雨時流螢㸃㸃度故傍緑隂池¶
　　　寺中吾子館海石榴¶
<pb:KR4e0162_WYG_022-5a>¶
西林雲晝静覆院海榴花坐映東窻下疑窺鄰女家枝¶
枝揺緑水片片落丹霞錯比珊瑚樹光輝逼(一作/闘)日華¶
　　　汝慶宅紅菊二首¶
紅菊開時暮亭亭冠物華亦知顔色好不是艶陽花羅¶
綺嬌秋日樓臺媚晩霞清香如不改常傍美人家¶
　　　二¶
秋花何太艶緑盞慰飄零笑比西施醉愁憐楚客醒雲¶
髙開爛熳烟細裊娉婷好為多沽酒頻來倒玉瓶¶
<pb:KR4e0162_WYG_022-5b>¶
　　　沈道士舘牡丹¶
仙亭牡丹樹不數玉山桃忽漫相逢處開花爛熳髙彩¶
雲停度曲遲日動揮毫明嵗天壇路春風憶錦袍¶
　　　雨中紅芍藥¶
百花堪獨立一雨更風流日暮行雲女仙裳覆楚丘明¶
添丹臉涙暗抱錦心愁晴晝猶須賞何人駐紫騮¶
　　　長安栁¶
三月長安栁春風吹暮天花飛御溝水葉傍漢宫烟繞¶
<pb:KR4e0162_WYG_022-6a>¶
岸猶堪折臨流更可憐故園無限樹零落戰塲邉¶
　　　芍藥¶
城中芍藥徧席上把殘枝上苑相㸔日春風爾較遲艶¶
歌翻錦瑟酣醉倒金巵南國今開罷園亭數夢思¶
　　　觀竹¶
相國西垣第新㸔種竹成葉香鳴鳯宿根古蟄龍生雨¶
洗琅玕色風傳竽籟聲山林輕肉食心迹喜雙清¶
　　　魯山院竹¶
<pb:KR4e0162_WYG_022-6b>¶
泰公堂下竹覆地長新篁雨颭春墻碧風含石室凉經¶
行留下榻晏坐對焚香遺響流笙鳯時時落上方¶
　　　聞鴈¶
見汝今南下憐予一望家亂聲求侣急髙影背人斜月¶
静林無葉雲寒菊有花萬行關塞涙秋日堕悲笳¶
　　　鸚鵡¶
不恨金籠閉其如鐵鎻牢側身燕雪苦垂趐隴雲髙豈¶
為能言語畨令妬羽毛角鷹何猛氣翻掣錦鞲縧¶
<pb:KR4e0162_WYG_022-7a>¶
　　　春鴈¶
花初背楚澤雪罷度桑乾漸起随春色髙飛犯朔寒書¶
停江國望陣倚塞門㸔憶爾常南北無嗟行路難¶
　　　鴈¶
嚦嚦邊笳怨飄飄南鴈翔長風度關塞九月下瀟湘積¶
水浮連影遥空起斷行故園秋望盡聞爾涙沾裳¶
　　　聞鴈¶
鳴鴈南方去人今北地聞水寒沉塞角沙暮起秋雲獨¶
<pb:KR4e0162_WYG_022-7b>¶
呌如求侣相呼恐失羣髙樓潜望爾鄉思轉紛紛¶
　　　麞¶
碧山誰放汝華舘故相覊野性㸔人駭閑身顧影疑草¶
香春過處花暖晝眠時無限雲林好樊籠祗自悲¶
　　　蘇子逰赤壁圖¶
垂老黄州客髙秋赤壁船三分留古跡兩賦到今傳落¶
日寒江動青天斷岸懸畫圖誰省識千載尚風烟¶
　　　彼美東隣子¶
<pb:KR4e0162_WYG_022-8a>¶
彼美東隣子花間白日醺纎腰人不見妙曲轉愁聞舞¶
罷空明月歌餘尚彩雲章臺楊栁樹花暮落紛紛¶
　　　雪夜九梅翁園同蒼谷宴集二首¶
郟城風雪夜騎馬叩誰門乘興寧廻棹寛愁數倒尊茒¶
堂開洞壑楓岸疊沙村朝市山林意非翁未易論¶
　　　二¶
冬夜南園集携逰興未窮登臺望積雪下嶺逐廻風駿¶
愛林中馬㝠思海上鴻不因蒼谷子誰識九梅翁¶
<pb:KR4e0162_WYG_022-8b>¶
　　　到鄠簡王敬夫(以下秦集/)¶
杜曲花無數城南栁更重去天惟尺五隔嵗一相逢雨¶
過春陂水雲開紫閣峰好陪王學士杯酒日從容¶
　　　同敬夫逰至華陽谷聞歌妙曲¶
名邑今重過終南第一逰山中白雪倡天上綵雲流栁¶
散秦川色花含杜曲愁同時霄漢侣十載卧林丘¶
　　　過康子徳㴠彭麓别業¶
不求金馬召翻愛碧山棲栁色閑門閉桃花曲徑迷酒¶
<pb:KR4e0162_WYG_022-9a>¶
船時問字翠壁有留題只此林泉好無煩到滸西¶
　　　荅張道夫都閫病懐¶
不到將軍第秋清病起遲誰知平子後復有四愁詩月¶
幌臨書帖風庭掩㦸枝東橋好山水何日赴幽期¶
　　　九日同陳侍御鳯谷登宴¶
栢臺驄馬使蘭谷鳯仙家暫駐三秦節來㸔九日花風¶
霜髙錦樹雲日麗清沙去去層霄上回瞻北斗斜¶
　　　送閒雲子還河内¶
<pb:KR4e0162_WYG_022-9b>¶
爾西訪崆峒東随河上公神仙自有友不與世人同王¶
屋留雞犬天壇躡斗虹白雲從此駕去去入無窮¶
　　　卧病簡汝濟士竒時濟二首¶
卧病常遲起焚香獨燕居聊因謝簿領暫得弄琴書嶽¶
色盈虚牖泉流遶暗渠雖然官府内不異在林廬¶
　　　二¶
習隠開三徑躭幽構一齋吏人稀到户鳥雀自馴堦藥¶
補身差徤詩成悶强排同聲二三子不見好音來¶
<pb:KR4e0162_WYG_022-10a>¶
　　　過馬谿田村居¶
宛宛清河曲團團翠竹村卧龍元勝地容駟已髙門野¶
曠嵯峨出天寒雲霧屯何時還過訪無限欲相論¶
　　　冬夜過仲木¶
漢殿詞臣第秦川處士家過逢遥慰藉文翰轉光華夜¶
興山隂雪春情渭北花江湖望霄漢相對一長嗟¶
　　　寄彭幸菴中丞¶
山海藏身逺朝廷屬望頻駿功收戰伐龍卧偃經綸星¶
<pb:KR4e0162_WYG_022-10b>¶
宿黄河氣風雲華嶽神生才元有待終起慰斯人¶
　　　贈張時濟陳伯行胡承之周少安三月三日出¶
　　　城遊宴¶
芳筵開上日才子出京華暫别含香署俱停訪石槎秦¶
川平對酒漢苑曲穿花應共題春草相過謝客家¶
　　　送張行人賫大行皇帝遺詔使秦蜀¶
我皇忽晏駕君行辭直廬九霄持使節萬里捧哀書湖¶
望雙湖鼎橋回駟馬車錦城花滿樹爭識漢相如¶
<pb:KR4e0162_WYG_022-11a>¶
　　　清明日病卧聞三司諸公出城¶
伏枕花辰過閉門樽酒空賔朋臨水上供帳出城中栁¶
色龍池雨鸎歌杏苑風秦川多勝事逰賞未能同¶
　　　秦府進厯¶
寳厯頒天闕金樽宴錦軒萬年周正朔七葉漢宗藩向¶
日蓂堦曉含風蕙砌暄同懽承睿欵歌舞頌乾元¶
　　　拜將壇¶
漢主西封日淮隂拜將時壇塲如往日朝代㡬遷移王¶
<pb:KR4e0162_WYG_022-11b>¶
氣風雲歇雄圖日月垂江山弔故國誰復見旌旗¶
　　　秦嶺謁韓祠¶
捫蘿登峻嶺級石上荒祠雪阻南遷路雲停北望時文¶
衰真有作道䘮已前知千載經行地髙山空爾思¶
　　　登五丈原謁武侯廟¶
風日髙原暮松杉古廟隂三分扶漢業萬里出師心星¶
落營空在雲横陣已沉千秋一瞻眺梁甫為誰吟¶
　　　普縁寺有馬融讀書洞¶
<pb:KR4e0162_WYG_022-12a>¶
春山尋古寺昏黑尚攀縁仄徑千盤轉巉崖萬仞懸虎¶
常啼白晝猿忽堕青天欲訪名賢洞泠泠隔澗泉¶
　　　書院課士雨至有作¶
雨色閒堂静横經坐晝深笙歌非絳帳絃誦有青衿竹¶
勁捎簷碧松寒覆院隂萬人憂旱日洗耳聼秋霖¶
　　　登樓鳯縣作¶
近訊中原使兼登萬里樓朝廷仍北極行在且南州峽¶
斷風雲隔江通日月流如聞乘八駿早晩向崑丘¶
<pb:KR4e0162_WYG_022-12b>¶
　　　東河三月晦日¶
雨宿東河夜送春山舘寒逺沙霾霧樹危石上風湍慣¶
渉波濤險偏經道路難平生四方志回首欲求安¶
　　　青峰閣曉霽¶
初日東峰上微微霽色分丹崖含宿雨青嶂拂歸雲候¶
騎林端發鳴笳樹裏聞前山更可愛晴望碧氛氲¶
　　　草店雨行¶
山舘夏隂澹雨行寒色凄奔湍廻白石折坂下青泥棧¶
<pb:KR4e0162_WYG_022-13a>¶
道常通北江流却向西千峰問來路烟霧使人迷¶
　　　馬道驟雷雨復霽¶
萬壑驚雷起千峰鳴雨過稍㸔風瀬减更覺夏雲多虹¶
飲垂青澗猿行掛碧蘿山中無吏事長嘯荅樵歌¶
　　　𢎞道書院¶
梁棟起層雲松筠散夕曛九&KR0580;瞻泰岱清渭接河汾冠¶
盖時時集絃歌夜夜聞登堂持節印衰薄愧斯文¶
　　　咸陽原¶
<pb:KR4e0162_WYG_022-13b>¶
千秋陵墓地駐馬惜兹行晩日登原殿晴天見渭城望¶
春時極目訪古獨含情柰有咸陽草風吹嵗嵗生¶
　　　草堂寺¶
昔讀髙僧傳今㸔勝地形院寒留檜栢殿古落丹青寶¶
塔叅遺影荒臺問譯經駐車春日暮散歩出林坰¶
　　　説經臺¶
西海何年去南山萬古存風雲留福地星斗上天門有¶
欲誰觀妙無為自覺尊青牛不復返空誦五千言¶
<pb:KR4e0162_WYG_022-14a>¶
　　　普縁塔¶
石葢凌空起丹梯出翠微雲從珠頂覆燈轉鏡中輝鴈¶
沼波濤湧龍宫日月圍何能攀絶頂一覽漢邦畿¶
　　　磻溪¶
丈人昔未遇垂釣此溪中不感風雲㑹誰知八十翁晩¶
楓漁浦暗春草獵原空獨令千載下懐古意無窮¶
　　　長春官¶
夜宿仙人舘晨聞鳯吹停玉牎開曉月丹井汲春星乆¶
<pb:KR4e0162_WYG_022-14b>¶
秘長生訣空留不死庭下山回一望巖壑杳青㝠¶
　　　益門¶
益門通漢沔棧閣上雲霄蜀道從兹始秦川望已遥生¶
風鄰虎穴廻日過龍標𦕈𦕈征途子雲山誰見招¶
　　　新開嶺¶
塹山通大谷槎嶺掛天梯倚(一作/獨)立飛雲上回㸔落日¶
低異花千種色怪鳥百般啼晩就松林宿烟昏度碧溪¶
　　　柴關¶
<pb:KR4e0162_WYG_022-15a>¶
連峰入㝠雨絶壁閃餘霞水認秦人洞林疑謝客家石¶
門踐苔蘚源口覔桃花他日求棲息無言此路賖¶
　　　武闗¶
北轉趨劉埧西盤出武關微茫一線路廻合萬重山天¶
地幾龍戰風雲惟鳥還關門鎻溪水日夜送潺湲¶
　　　昭烈廟¶
漂泊依劉計間關入蜀身中原無社稷亂世有君臣峽¶
路元通楚岷江不向秦空山一祠宇寂寞翠華春¶
<pb:KR4e0162_WYG_022-15b>¶
　　　鹿苑寺(即摩詰宅/)¶
舊宅施為寺青山屬野僧髙人不可見勝迹已無慿色¶
藉荒庭草隂垂古殿藤千崖一微逕異代㡬攀登¶
　　　過華清宫¶
冬(一作/偶)駐華清殿千秋憶翠華青山無帝宅荒草半人¶
家雪下湯泉樹春回繡嶺花長安望不逺誰見五陵霞¶
　　　望終南¶
近覽南山霽遥迎西日曛黛横千里色花抱(一作/挹)五臺¶
<pb:KR4e0162_WYG_022-16a>¶
雲城闕行相映川原望轉八刀丹梯懸石洞未訪赤霞文¶
　　　首山¶
王君首山下新起讀書樓雲霧懸蘿入湍波湧竹流具¶
茨黄帝宅嵩少羽人丘想待功成去方為此地留¶
　　　兩河口¶
東下商南路西辭蜀北門青山兩河口古戍百家村曲¶
棧盤林杪危湍噴石根經過回白首蹤跡半乾坤¶
　¶
<pb:KR4e0162_WYG_022-16b>¶
　¶
　¶
　¶
　¶
　¶
　¶
　¶
　大復集巻二十二¶
