# -*- mode: mandoku-view; -*-
#+TITLE: 大復集
#+DATE: 2015-08-25 00:22:54.557889
#+PROPERTY: ID KR4e0162
#+PROPERTY: BASEEDITION WYG    
#+PROPERTY: JUAN 目錄
<pb:KR4e0162_WYG_000-1a>¶
欽定四庫全書　　　　　集部六¶
　大復集目録　　　　　　别集類五(明/)¶
　　巻一¶
　　　賦¶
　　巻二¶
　　　賦¶
　　巻三¶
　　　辭¶
<pb:KR4e0162_WYG_000-1b>¶
　　巻四¶
　　　古詩¶
　　巻五¶
　　　樂府雜調¶
　　巻六¶
　　　樂府雜調¶
　　巻七¶
　　　五言古詩¶
<pb:KR4e0162_WYG_000-2a>¶
　　巻八¶
　　　五言古詩¶
　　巻九¶
　　　五言古詩¶
　　巻十¶
　　　五言古詩¶
　　巻十一¶
　　　七言歌行¶
<pb:KR4e0162_WYG_000-2b>¶
　　巻十二¶
　　　七言歌行¶
　　巻十三¶
　　　七言歌行¶
　　巻十四¶
　　　七言歌行¶
　　巻十五¶
　　　五言律詩¶
<pb:KR4e0162_WYG_000-3a>¶
　　巻十六¶
　　　五言律詩¶
　　巻十七¶
　　　五言律詩¶
　　巻十八¶
　　　五言律詩¶
　　巻十九¶
　　　五言律詩¶
<pb:KR4e0162_WYG_000-3b>¶
　　巻二十¶
　　　五言律詩¶
　　巻二十一¶
　　　五言律詩¶
　　巻二十二¶
　　　五言律詩¶
　　巻二十三¶
　　　五言排律¶
<pb:KR4e0162_WYG_000-4a>¶
　　巻二十四¶
　　　七言律詩¶
　　巻二十五¶
　　　七言律詩¶
　　巻二十六¶
　　　七言律詩¶
　　巻二十七¶
　　　七言律詩¶
<pb:KR4e0162_WYG_000-4b>¶
　　　七言排律¶
　　巻二十八¶
　　　五言絶句¶
　　　六言律詩¶
　　　六言絶句¶
　　　七言絶句¶
　　巻二十九¶
　　　七言絶句¶
<pb:KR4e0162_WYG_000-5a>¶
　　巻三十¶
　　　何子¶
　　巻三十一¶
　　　内篇¶
　　巻三十二¶
　　　疏書¶
　　巻三十三¶
　　　記問説¶
<pb:KR4e0162_WYG_000-5b>¶
　　巻三十四¶
　　　序¶
　　巻三十五¶
　　　序¶
　　巻三十六¶
　　　碑文墓誌¶
　　巻三十七¶
　　　行狀¶
<pb:KR4e0162_WYG_000-6a>¶
　　巻三十八¶
　　　誄祭文雜著¶
　　　　(臣/)等謹案大復集三十八巻明何景明撰景¶
　　　　明字仲黙信陽人𢎞治壬戌進士官至陜西¶
　　　　提學副使事跡具明史文苑傳是集凡賦三¶
　　　　巻詩二十六巻文九巻傳誌行狀之屬附録¶
　　　　於末正嘉之間景明與李夢陽俱倡為復古¶
　　　　之學天下翕然從之文體一變然二人天分¶
<pb:KR4e0162_WYG_000-6b>¶
　　　　各殊取徑稍異所尚亦復有不同故集中與¶
　　　　夢陽論詩諸書反覆詰難齗齗然兩不相下¶
　　　　自薛蕙有俊逸終憐何大復粗豪不解李空¶
　　　　同之句論者往往左何而右李平心而論摹¶
　　　　擬蹊徑二人之所短畧同至夢陽雄邁之氣¶
　　　　與景明諧雅之音亦各有所長正不妨離之¶
　　　　雙美也景明於七言古體深崇四傑轉韻之¶
　　　　格見所作明月篇叙中王士禎論詩絶句有¶
<pb:KR4e0162_WYG_000-7a>¶
　　　　曰接跡風人明月篇何郎妙悟本從天王楊¶
　　　　盧駱當時體莫逐刀圭誤後賢乃頗不以景¶
　　　　明為然其實七言肇自漢氏率乏長篇魏文¶
　　　　帝燕歌行始自為音節鮑照行路難始别成¶
　　　　變調繼而作者實不多逄至永明以還蟬聫¶
　　　　換韻宛轉抑揚規模始就故初唐以至長慶¶
　　　　多從其格即杜甫諸歌行魚龍百變不可端¶
　　　　倪而洗兵馬髙都䕶驄馬行等篇亦不廢此¶
<pb:KR4e0162_WYG_000-7b>¶
　　　　一體士禎所論以防浮艶塗飾之弊則可必¶
　　　　以景明之論足誤後人則不免於懲羮而吹¶
　　　　虀也乾隆四十三年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 序[子衡]
<pb:KR4e0162_WYG_000-8a>¶
大復集序¶
古今論曰文以代變非也要之存乎人焉耳矣唐虞三¶
代禮樂敷教詩書𢎞訓義㫖温雅文質彬彬體之則德¶
植達之則政修寔斯文之㑹極也漢魏而下較諸古昔¶
殊矣厥辭繁厥道寡厥致辯厥㫖近日趍于變然爾若¶
所謂代變也及考夫董賈揚馬李杜韓栁諸賢各運機¶
衡以追往訓當世文軌靡得而拘今綜八子視之殆自¶
致羽翮凌駕文囿者矣非存乎其人何哉吾友大復何¶
<pb:KR4e0162_WYG_000-8b>¶
子蚤歲能文下筆輒數千言不休十有六齡即舉于鄉¶
至京師學士大夫慕其神藻無不降重造謁以求識靣¶
及登第與北郡李獻吉為文社交稽述往古式昭逺模¶
擯棄積俗肇開賢藴一時修辭之士翕然宗之稱曰李¶
何云今詳其文侵謨匹雅欱騷儷選遐追周漢俛視六¶
朝温醇典雅丰容色澤靡不備舉標而彰之將並日月¶
朗於太虛豈非髙邁獨立出世離類不爲時拘者耶古¶
稱雄視百代斯文信矣浚川子往與孟望之論大復乃¶
<pb:KR4e0162_WYG_000-9a>¶
間世精氣所鍾造化靈秘之久一旦勃勃附化何所不¶
神耶故生而即文即知事即賢即老成即有古人風節¶
非神解之故乃爾能之耶夫人墳籍孰不探道㫖孰不¶
詮文辭孰不脩風調孰不循德履孰不習終格於不類¶
者天畀之解未神爾正德末余督學四川大復督學闗¶
中一日走書曰孔孟藐矣學漸支離塗岐矣後生汶汶¶
以塞邇得論説數十欲與君約境上之㑹期越月之講¶
然竟不果來今集亦不見有此論豈終未成耶抑遺之¶
<pb:KR4e0162_WYG_000-9b>¶
耶悲哉悲哉其未之究竟者若此天實爲之矣漁石唐¶
子曰以何子之才而得夀考廓而大之綸而不息殆潏¶
乎河漢而無涯也嗟嗟豈不信然哉大復集辭賦三巻¶
四言古詩一巻樂府二巻使集二巻家集五巻京集七¶
巻秦集一巻内篇一巻外篇四巻通二十六巻别論若¶
干巻刻在潞州斯集棗行久矣尚未託有序列其甥王¶
君朝良泣謂余曰公吾舅氏之知已也兹言非公其誰¶
嗟乎造化奪大復去矣斯文出於元精應與元氣並存¶
<pb:KR4e0162_WYG_000-10a>¶
雖造化亦不得而奪之古謂華質長潛而靈跡不滅者¶
其以是夫其以是夫嘉靖十六年六月初伏日儀封王¶
廷相子衡撰¶
#+PROPERTY: JUAN 序[唐龍]
<pb:KR4e0162_WYG_000-11a>¶
大復集序¶
何子仲黙生而敏悟童子時即執簡賦詩邈焉寡儔長¶
益肆力焉探㝠抉竒增華潄潤軋晉魏而上之惜乎三¶
十九而卒乃已焉矣康子德涵張子時濟皆何子之友¶
也何子既沒張子收其逸稿訪康子于滸西之野而共¶
揚㩁之凡得若干首洋洋纚纚一唱三嘆而有遺音焉¶
時闗中執事君子咸興嘉樂之懷乃檄而傳之得非以¶
古昔有詩之教邪夫詞不雅與雅而闕于行者皆弗得¶
<pb:KR4e0162_WYG_000-11b>¶
傳即傳弗逺何子詞則雅矣其行履復皭然而有令名¶
則傳之也固宜嗚呼以何子之才而得夀考廓而大之¶
綸而不息殆潏乎河漢而無涯涘也天顧阨而夭之而¶
俾弗竟其緖乎予聞天之大化理以經之數以緯之以¶
理御數則履其常數角而勝焉變斯出矣是故牛之行¶
羸然而疾也囬之仁隕然而夭也誠格于數即古之大¶
賢猶俛而從之何子其若之何抑諸斷鵠之劍照乘之¶
珠天下之至寳也假于塗之人則主人匍匐往索之而¶
<pb:KR4e0162_WYG_000-12a>¶
不俟越宿焉是故李賀夜夢神人請賦白玉樓覺即屬¶
纊殆又一道已乎何子斷鵠之劔照乘之珠也則天恒¶
靳其光矣而能不收之邪是亦不可不謂之數也嘉靖¶
三年三月既望蘭谿唐龍撰¶
#+PROPERTY: JUAN 序[康海]
<pb:KR4e0162_WYG_000-13a>¶
大復集序¶
明興百六十年其文遐哉盛矣然作者接轍于域中其¶
敦致古昔逖稱先王人人能矣而義意繁猥溢于往¶
訓摹倣摽敓逺於事實予猶以為過云𢎞治時上興¶
化重文士大夫翕然從之文視昔盛焉是時仲黙為¶
中書舍人而予以次第為翰林修撰一時能文之士¶
凡予所交與者不可勝計予顧獨以仲黙爲難能仲黙¶
時方弱冠也予每見仲黙之作嘆曰嗟乎文其在兹乎¶
<pb:KR4e0162_WYG_000-13b>¶
夫敘述以明事要之在實論辨以稽理要之在明文辭¶
以達是二者要之在近厥指意凡仲黙之作三者備焉¶
故予欣慕歎息於一時交逰中獨以仲黙為難非私之也¶
武宗皇帝之三年予以憂罷修撰歸十有三年仲黙以¶
提學來闗中數能以公事過予出其所論著凡數萬言¶
皆當實不修可以上薄屈宋董賈有相如子長之風顧¶
世無知之者獨曰何子有詩人之遺意厥覿淺矣仲黙¶
豈獨工於詩者故仲黙名徧天下然實無知仲黙者此¶
<pb:KR4e0162_WYG_000-14a>¶
也漢魏以降訖于開成世代既移音節斯異修辭之士¶
能無惡厥趨斯已優矣復能引而上之不沉于流俗由¶
載籍所覩若仲黙者豈非鮮哉十六年秋仲黙既卒又¶
三年予次苐其文為若干巻首賦次詩次文皆隨體區¶
裁因製列巻題曰何仲黙集録存家笥以待後来讀其¶
文思考其世可以知予言所指矣仲黙才髙而意宏德¶
純而識遠榮辱毁譽一無所動於中予别有傳記兹不¶
載方予定次仲黙集時値張子時濟過予所見與予甚¶
<pb:KR4e0162_WYG_000-14b>¶
同因更與定之如此集云嘉靖三年二月甲子武功友¶
生康海序¶
#+PROPERTY: JUAN 序[王世貞]
<pb:KR4e0162_WYG_000-15a>¶
何大復集序¶
敬皇帝朝化休而融昌異時諸先生業文章顯甚重矣¶
學士大夫固欣然稱說耳相慕也而獨北地李子以非¶
心所好謝去之亡何而又有信陽何子者何子雖稍晩¶
出其材質敏秀瑰麗各以長相當然而李子得何子為¶
益雄也鄙人之言何知仁義嚮利則德是二君子抉草¶
莽倡㣲言非有父兄師友之素而奪天下已嚮之利而¶
自為德於乎難哉去其始可一甲子詩而亡舉大厯下¶
<pb:KR4e0162_WYG_000-15b>¶
者文亡舉東京下者即誰力也然二君子之徒不能長¶
縁其師所繇得毛舉論難之語以好為勝而它工易者¶
惡津筏者往往左袒何子而齕李子則又似非何子意¶
也夫百羽集於詞林而二子雄飛或撇捩逆羊角而横¶
舉或順飈而肆翔其九萬里同也李源風何源雅風故¶
長變以明志耳夫覩其沈深莽宕激卭鼓壮喑鳴憯悽¶
忽正而竒正若嶽厲竒若海颶則李子哉是固少孫要¶
之其縁情即象觸物比類靡所不遂璧坐璣馳文霞淪¶
<pb:KR4e0162_WYG_000-16a>¶
漪緖颷搖曵春華徐發驟而如淺復而彌深疑無能隃¶
何子而上者何子為文刻工左史韓非劉向家言大抵¶
於詩鴈行云而闗中康氏喬氏其鄉人樊孟氏則盛惜¶
何子志業屈於年未竟世之談說經綸抵掌事勛者其¶
敖何子以不及如耶令何子不死而稱為名公卿已耳¶
所以削滌卑𤨏振頽習扶昌運開中興者何物也功於¶
經綸孰多於是何子之甥袁燦來謂王生若為何子敘¶
其遺言王生曰何子彬彬大家也易言之有親則可久¶
<pb:KR4e0162_WYG_000-16b>¶
李得助而久何子之功李子偉矣夫二子之功天下則¶
偉矣夫嘉靖戊午後學吳郡王世貞撰¶
