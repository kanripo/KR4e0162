# -*- mode: mandoku-view; -*-
#+TITLE: 大復集
#+DATE: 2015-08-25 00:22:54.917609
#+PROPERTY: ID KR4e0162
#+PROPERTY: BASEEDITION WYG    
#+PROPERTY: JUAN 卷二十一
<pb:KR4e0162_WYG_021-1a>¶
欽定四庫全書¶
　大復集巻二十一　　　　明　何景明　撰¶
　　五言律詩八十一首¶
　　　十四夜對月集陶良伯¶
陶令堂中月深更酒為携金波流未滿白露逈含凄鴻¶
鴈秋江北芙蓉漢苑西一杯同悵望萬里各覊栖¶
　　　十六夜月集侯汝立¶
秋月尚不减客堂清宴闌把盃看玉&KR0480;駐馬簇金鞍漸¶
<pb:KR4e0162_WYG_021-1b>¶
覺嵗時暮况驚關塞寒霜笳中夜發葉落滿長安¶
　　　夜集勤甫宅時秉衡至¶
同鄉躭宴集浮嵗感飄零况復故人至相邀明月亭琴¶
清繁玉露坐乆宻秋星從此兾佳貺無忘瑶草青¶
　　　同崔子鍾過董文玉宅¶
崔生亭伯興董子仲舒才不為相鄰近那能數往來霜¶
天留把菊風檻促行盃尚憶秋參落酣歌送我回¶
　　　十月四日過良伯¶
<pb:KR4e0162_WYG_021-2a>¶
古堂秋色暮霜晝静煙沙鄰並常盃酒寒天尚菊花流¶
雲行苑細返景抱簷斜隻鴈南翻去飄飄各念家¶
　　　夜集世其次戴子韻¶
醴酒燕京夕朱絃楚客心情親不覺醉慷慨豈忘吟哀¶
柝霜天逈藂篁雪館深江湘舊行地何日更南尋¶
　　　正月四日同子純過劉汝忠次韻二首¶
並轡來仙第深盃好共揮逺天初夜色新月更春輝燈¶
夕看相近花時㑹莫稀雲霄望羽翼真喜接髙飛¶
<pb:KR4e0162_WYG_021-2b>¶
　　　二¶
邂逅憐新嵗朱絃為客揮春風歸栁色月夕助燈輝歌¶
酒三人共乾坤一笑稀看君俱妙思操翰忽如飛¶
　　　顧以行諸客見訪次韻¶
海内朋簮盍天涯意氣親雪峰斜暮景霜草勁寒春客¶
夕留尊久仙曹染翰新諸君千里駿霄漢逈風神¶
　　　人日齋居過王徳徴¶
齋居春晝㝠獨過子雲亭雨雪逢人日江湖問客星望¶
<pb:KR4e0162_WYG_021-3a>¶
來花漸發愁劇栁還青更話東歸棹遥遥海思停¶
　　　立春管汝濟見過次韻¶
勝日髙人過蓬門氣色新青榆初改嵗白蔔共嘗春鼓¶
吹闐京邑樓臺接漢津扳留慨時序晤語覺情親¶
　　　寺中張子言自浙來話¶
石閣晴雲抱花宫夕漏催我逰天姥夢爾向海門廻日¶
月雙龍劒乾坤一酒盃山中問百草早晩拆春雷¶
　　　夜過劉以道兄弟¶
<pb:KR4e0162_WYG_021-3b>¶
風燈懸岸舘竹色静春沙山水停湘瑟池塘到謝家雪¶
融花尚細烟裊栁初斜對酌情親夜能無戀物華¶
　　　過城南寺¶
出城春漸近到寺日猶髙野望増樓閤沙行散竹桃吏¶
情雙白鳥世故一青袍苦被微名繫乾坤無地逃¶
　　　過以道喜其弟以正至限韻得衣字¶
羙人今夕酒行子暮春衣常念賢兄弟經年望爾歸喜¶
占烏鵲噪愁慰&KR1799;鴒飛謔浪相逢地銀缸照益輝¶
<pb:KR4e0162_WYG_021-4a>¶
　　　出逰城南寺¶
樓閤倚清沙春尋(一作/深)景未斜聴鶯到竹院並馬入桃¶
花不倦登山屐猶遲泛海槎芳樽爛熳倒吾醉亦忘家¶
　　　王夀夫過分韻得吾字¶
自别君昆弟同逰獨愧吾十年常道路萬里各江湖乍¶
見形容異相思夢寐俱向來飛動意執手五雲衢¶
　　　清明日同諸友逰城南寺¶
風晝人逰少沙郊馬並行穿花尋野寺冐雨出春城骨¶
<pb:KR4e0162_WYG_021-4b>¶
肉新傷涙賔朋逺至情天邉有芳草故向客愁生¶
　　　子純邀過東卿¶
朝回聞折簡騎馬過西隣把酒對今雨看花逢故人雲¶
隂初薄暮鶯囀尚餘春向日江湖夢飄零見爾頻¶
　　　亮公房雨後¶
夕宿西林院蕭蕭竹樹分風雷廻驟雨星月度微雲妄¶
色空中滅名香静處聞早知禪可托未忍去人羣¶
　　　城東泛舟¶
<pb:KR4e0162_WYG_021-5a>¶
水郭移尊宴沙原列騎停岸開平放舸林轉曲通亭雨¶
意雲垂白風情栁送青衣冠夕臨泛東望極滄溟¶
　　　懐麓堂集將逰東園以風雨遂止二首¶
仲夏隂晴半林塘水石隈窻雲開逺色簷日度輕雷雨¶
阻東山屐天留北海杯門墻接苑樹長晝得遲廻¶
　　　二¶
東圃春餘麗西亭晝不譁雨來留聴竹風起罷看花堂¶
是裴公野庄仍李相家庭堦有碧草早見茁蘭芽¶
<pb:KR4e0162_WYG_021-5b>¶
　　　李川甫戴時亮過訪¶
豈是髙人室能勞二妙來炎天雷雨豁深院鬱蒸開改¶
席因風樹留尊對晩苔髙吟俱感激琴罷轉餘哀¶
　　　暮雨劉以正過飲¶
驟雨暮不止轟雷昨夜奔炎蒸三伏破風霧二儀昏欵¶
客深投轄寛愁細倒尊秦川與楚塞留滯兩鄉魂¶
　　　鑑上人房訪太和兄飲¶
雷雨思炎月塵沙苦冀方乆&KR0184;河朔飲今醉雪山鄉蘿¶
<pb:KR4e0162_WYG_021-6a>¶
月揺丹牖松雲抱石堂憐君依宿地棊簟轉清凉¶
　　　同川甫寺中避暑¶
偶到清凉地畨思苦熱哀水堂&KR1341;蓞折風殿薜蘿開逃¶
暑無三伏慿虚有一臺西山晝雷雨不見洗天來¶
　　　同李川甫鄒子家過張子言舍¶
白晝風雷過城波静碧沙濕雲翻抱暑西日半籠花元¶
禮舟堪並鄒陽賦更嘉同逰仲蔚宅杯酒重年華¶
　　　訪子容自荆州使回二首¶
<pb:KR4e0162_WYG_021-6b>¶
使節荆門返文章楚郡傳綵雲神女賦斑竹帝妃篇弔¶
古南逰日憂時北上年停盃問世事轉眼㡬回遷¶
　　　二¶
下馬逢今雨東堂覔舊醅入秋翻暑濕過午復雲雷花¶
已經年放人今萬里廻世情吾懶道但飲莫停盃¶
　　　雨中劉汝忠過對棊觀詩談邊事作¶
城晩客居静邊秋代馬多黑雲浮日動白雨映天過謝¶
傅惟棊局劉琨只嘯歌異時安見汝談笑却干戈¶
<pb:KR4e0162_WYG_021-7a>¶
　　　中秋十三日子容樓¶
對酒中秋日慿欄萬里遥風髙塞國鴈月近海門潮興¶
逐燕歌起魂從楚望銷無邊漢宫栁烟色晝蕭蕭¶
　　　十四夜李川甫宅¶
獨院淹杯酌髙秋驚旅魂風蟬急白露沙葉静黄昏月¶
上看天柱潮來望海門平生壯逰志非爾向誰論¶
　　　十五夜劉子緯宅子静初至對月¶
長安今夜月復滿桂花輪笛裏三年淚尊前萬里身關¶
<pb:KR4e0162_WYG_021-7b>¶
山上雲霧樓閤下星辰况接離羣友悲歌對愴神¶
　　　過宗哲故宅¶
過門猶宿昔駐馬復誰留雨院殘春竹風庭折晩榴還¶
家無二頃歸櫬有孤舟日暮隣人笛凄然涕涙流¶
　　　八月二十八日子容過對菊¶
近節逢花放開尊集異鄉乾坤共一笑風雨似重陽誰¶
識暮蟬意獨憐秋樹芳它時益爛熳邀爾醉西堂¶
　　　九月一日過劉氏昆弟對菊¶
<pb:KR4e0162_WYG_021-8a>¶
謝庭㸔朔菊楚客醉燕邦瓊樹元相對金花亦自雙霜¶
雲隂夕院燈火燦秋牎待到重陽日還來倒玉缸¶
　　　汝濟夜過同以行對菊¶
揺落相過地芳菲晩更親酒醺留媚眼燈色笑生春風¶
雨新晴夜江山未老身百年如不醉恐負此花神¶
　　　同許補之劉子緯登定州塔¶
塔閤盤空上笙簫遶洞行懸梯出萬井飛盖俯孤城燕¶
岱風雲色滹沱鴈鶩聲登髙並回首直北是神京¶
<pb:KR4e0162_WYG_021-8b>¶
　　　夜集錦夫同本貞限韻¶
萬里同鄉友飄零嘆此逢江山饒涕涙嵗月老形容風¶
散城邊角雲傳海上烽中原尚格闘未可問雲松¶
　　　繡水晴瀾¶
獨憐繡溪水却出錦屏山岸夾桃花浪沙明碧石灣泛¶
霞開㶑灔乘月弄潺湲千載髙人去誰來釣此間¶
　　　以行自西山還相訪¶
聞汝西山去題詩十日還獨行翠微裏應到玉泉灣石¶
<pb:KR4e0162_WYG_021-9a>¶
壁雲孤裊冬巖菊自斑烟霞發妙思髙詠𦕈塵寰¶
　　　夜歸昌化寺¶
日落歸山刹松風處處聲幽深不易到昏黑更多驚壑¶
斷尋溪入峰廻截嶺行兹逰藉朋好竒絶冠平生¶
　　　平坡¶
晩眺平坡上蒼茫萬壑前一僧行樹杪諸客到寒天險¶
駭將崩石清憐乍坼泉翠華公主塔縹緲碧山巔¶
　　　圓通寺¶
<pb:KR4e0162_WYG_021-9b>¶
曉問圓通寺青山拄杖尋飛梁裊石澗寒日抱霜林殿¶
閤攀躋逺闗河眺望深下㸔孤鳥翼萬里送遥心¶
　　　仁夀寺¶
塔廟開龍象叢林㑹法筵散花金布地拄杖石飛泉漂¶
泊登高興依棲習静縁北風吹袖起昏黑下諸天¶
　　　詠天寧寺塔¶
七級芙蓉起千年舍利蔵地形標海嶽人代閲隋唐鏡¶
現三天象珠含四日光白毫空萬里處處有迷方¶
<pb:KR4e0162_WYG_021-10a>¶
　　　菊莊¶
吾憐陶處士瀟灑出塵埃白髪秋逾短黄花晩自開百¶
年常對酒九日漫登臺却顧輪蹄者悠悠徒爾哀¶
　　　大功徳寺¶
寶地烟霞上珠林霄漢間宣皇留殿宇今日共追攀御¶
榻臨丹壑行宫鎻碧山帝城看不逺時見五雲還¶
　　　玉泉¶
行遊金口寺坐愛玉泉名雲去随龍女風來動石鯨入¶
<pb:KR4e0162_WYG_021-10b>¶
宫朝太液穿苑象昆明却望天河水迢迢萬古情¶
　　　望湖亭¶
獨上湖亭望霜空萬里明檻疑天上立槎是斗邊行雲¶
霧開山殿芙蓉暗水城先朝四百寺秋日徧題名¶
　　　慈恩寺¶
海子橋西寺髙樓御苑花中流自日月平地有烟霞客¶
至開金殿宸逰想翠華十年復到此朋軰各天涯¶
　　　一舫齋¶
<pb:KR4e0162_WYG_021-11a>¶
乾坤聊一舫髙卧此齋深竹散琴書色窻開島嶼隂乘¶
桴浮海意擊楫渡江心無限風波裏何人嘆陸沉¶
　　　鏡光閤¶
峻閤岧嶤上層城眺望中風鈴齊送響雲磴曲盤空海¶
色揺窻碧蓬萊影日紅翠華無復到長鎻翠微宫¶
　　　關門¶
虎衛關門逈龍沙塞曲深風雲時有氣日月晝長隂中¶
使西來訊千官北望心天寒漢宫闕翠盖憶春臨¶
<pb:KR4e0162_WYG_021-11b>¶
　　　寄題蒼谷寺¶
曲水盤山地松門路不分青天望嵩少白晝吐風雲過¶
客空髙興徴君自有文霜鍾翠微裏日暮渺相聞¶
　　　鑑公房石鐙¶
石盌何年鑿瑶燈此夕然雲流自五嶽月色近諸天定¶
裏金輪轉光中玉鏡懸西來不滅影常照法筵前¶
　　　張侍御仲修送弓¶
繡服意相親彫弓把贈新獨憐投筆志未老據鞍身晝¶
<pb:KR4e0162_WYG_021-12a>¶
控鳴風鏑宵彎抱月輪倚天時一望西北有邊塵¶
　　　新鄭道中¶
客路臨新鄭雲沙轉望平夕烟生斷塹野水入荒城下¶
馬㸔碑誌逢人問地名千秋陵谷在懐古亦多情¶
　　　淇門¶
何處問商圻荒原尋斷碑鷄鳴深市井鴈入古城池斜¶
日人空吊浮雲世自移秪餘淇上竹緑色映寒漪¶
　　　銅雀臺¶
<pb:KR4e0162_WYG_021-12b>¶
羙人望陵處無復翠華過殿冷閑歌吹宫春罷綺羅落¶
花嬌靨盡芳草怨魂多日暮漳河水東流空白波¶
　　　夀鄺廷瑞太守¶
五馬歸來日閑身六十强春花自爛熳雲水共徜徉邑¶
種萊公竹邦留召伯棠平生天下志白首付滄浪¶
　　　初度¶
此日吾初度深盃且自揮眼㸔兒女大身覺弟兄稀未¶
得浮滄海徒然傍紫微齒年今不小心事已多違¶
<pb:KR4e0162_WYG_021-13a>¶
　　　秦翁輓章¶
不見此翁起誰尋處士家邑人傳月旦蒿里慘霜笳水¶
面藍田月春殘清渭花隴雲深一墓寒月晝空斜¶
　　　輓謝晩耕¶
五十不入城獨吟稱晩耕日南提劒志海上却金名故¶
里松猶在秋田草自生江湖夢顔色悵望有餘情¶
　　　輓謝中丞¶
閩海通南極三山産異才循良三厯郡鎮静乆登臺神¶
<pb:KR4e0162_WYG_021-13b>¶
鬼愁先見黔黎望復來誰㸔大星落天柱使人囘¶
　　　吴中丞雙輓¶
近讀中丞傳兼聞節婦吟死收銅柱績生有栢舟心滄¶
海空潮汐青山自古今雙魂俱不泯何恨九泉深¶
　　　海嶽陳翁輓章¶
白雲送秋老一墓海門邉花憶啼鶯日風悲種樹年人¶
間餘翰墨天上有神仙從此遼東鶴千年更一旋¶
　　　百戰¶
<pb:KR4e0162_WYG_021-14a>¶
百戰將軍死中原將士哀山河猶汗馬霄漢已雲臺敢¶
料安危勢須還節制才南征聞日逺消息㡬時來¶
　　　觀兵二首¶
將帥俱分閫朝廷再剖符選徒皆虎士戰馬盡龍駒直¶
指黄河外長驅碧海隅感恩須此軰萬一為捐軀¶
　　　二¶
組練回天地戈鋋白日揺王師一奮怒寇賊可潜消使¶
過傳金節軍行奏玉簫人言漢家將今是霍嫖姚¶
<pb:KR4e0162_WYG_021-14b>¶
　　　諸將¶
萬方皆寇盗諸將半公侯未息蒼生困猶煩玉食憂珥¶
貂前日賜汗馬㡬時收莫倚兵車力安危在運籌¶
　　　防寇¶
萬國猶防寇三年未罷師天清聞鼓角野矌見旌旗岸¶
雪晴含照山雲晩趂姿孤臣北上日想望太平時¶
　　　盗起¶
盗起從畿甸徒勞將帥心徴兵揺白羽募士散黄金天¶
<pb:KR4e0162_WYG_021-15a>¶
地河嵩隔風塵海岱隂萬方吹畵角此曲涙沾襟¶
　　　花當¶
聞道花當種縁邉部落遥百年為漢衛每嵗欵天朝犯¶
順若無敵背恩誰爾驕側想文皇日龍驤親渡遼¶
　　　内直遇雪¶
裊裊城雲影蕭蕭急霰催逺從仙閣度輕繞鳯池廻弄¶
日摇彤管含風引玉杯春還今嵗早先報漢宫梅¶
　　　入朝遇雨¶
<pb:KR4e0162_WYG_021-15b>¶
躍馬天街霽趨朝冷色催好風先北起微雨自東來栁¶
拂重城鎻花籠複道廻萬方憂旱日沾灑望蓬萊¶
　　　將雪有懐¶
長安十萬户騎馬欲何之已動尋梅興空成采葛詩雪¶
心知霰集雲意怯風吹今夜西堂燭蕭然有所思¶
　　　冬月¶
冬月少光輝霜天影漸微鼓鼙仍雪塞燈火自風扉水¶
凍蛟潜泣沙寒鴈不飛何時漢家將雙照羽旗歸¶
<pb:KR4e0162_WYG_021-16a>¶
　　　秋雨¶
斷續城頭雨空齋緑蘚封孤燈聞過鴈四壁起鳴蛩細¶
草傷心碧幽花滿目濃羙人居綺陌幾日(一作/惆悵)不相逢¶
　　　十七夜月思¶
秋夜已如此美人安在兹含顰向玉魄揚采憶蛾眉嫋¶
嫋芳香歇盈盈白露滋河關悵伊阻誰復訊佳期¶
　¶
　¶
<pb:KR4e0162_WYG_021-16b>¶
　¶
　¶
　¶
　¶
　¶
　¶
　¶
　大復集巻二十一¶
