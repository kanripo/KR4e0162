# -*- mode: mandoku-view; -*-
#+TITLE: 大復集
#+DATE: 2015-08-25 00:22:54.766192
#+PROPERTY: ID KR4e0162
#+PROPERTY: BASEEDITION WYG    
#+PROPERTY: JUAN 卷十三
<pb:KR4e0162_WYG_013-1a>¶
欽定四庫全書¶
　大復集巻十三　　　　　明　何景明　撰¶
　　七言歌行三十六首¶
　　　石齋歌¶
濯錦江中錦為水白石粼粼映江底江頭齋閣石嵯峨¶
卜築題名總因此崖撑壑拄盤天地産秀生神豈人意¶
日月宵通灔澦根風雲晝吐岷峨氣明公少年天下竒¶
琅玕五色動光輝扶疎太華仙人掌照耀銀河織女機¶
<pb:KR4e0162_WYG_013-1b>¶
明堂大厦要梁棟不獨文章翰林重懸磬真諧韶濩音¶
國琛果獻珪璋用公登雲閣望雲林霄漢長歌白石吟¶
功成思袖補天手力在寧忘障海心衞公德業懐應滿¶
李相風流今不逺海内完名已玉成平生貞志同金斷¶
萬里橋邊緑竹園百花潭畔平泉館待公一起慰蒼生¶
還卧西山未應晩¶
　　　五馬行¶
使君五馬來月氐方瞳夾鏡光離離長身峻耳高七尺¶
<pb:KR4e0162_WYG_013-2a>¶
錦雲窣地玉花赤杏韉蹙鐙雙盤龍文羈翠刻金玲瓏¶
青絲遊韁綰不住鐡色蹄翻錦苔地天閑沙苑貯幾時¶
一朝分賜使君騎使君行春常露冕緩鞚張油下山縣¶
朱文露網動輕車四野人家望通幰去年來時楚江秋¶
長鞭馳過黄鶴樓楚城駿馬千萬匹解鞍坐視不敢儔¶
今年朝天入五鳯紅纓寳玦連錢重曉隨鸞聲撼玉珂¶
九陌風㣲塵不動天子命下巡吾州輝光重整金絡頭¶
吁嗟吾州本狹促迮徑寧當千里足行行前駕肅且閑¶
<pb:KR4e0162_WYG_013-2b>¶
郡人遙望雙旌竿馳道父老應開顔區區狐豕誰敢前¶
桑條吐葉青鬱鬱滿路春塵繞車轂使君不惜驅馳勞¶
無令暴吏登民屋出門一送五馬行我馬踟蹰皆不鳴¶
相逢同是他鄉客惆悵城邊暮春别山亭草色細雨時¶
野館梨花寒食節夕陽㣲㣲鄴城樹寒烟漠漢淮川月¶
願言努力筞霜蹄千金重有登臺期¶
　　　憶昔行¶
我年十一十二餘與子握手相懽娯嚴君視我猶視子¶
<pb:KR4e0162_WYG_013-3a>¶
日向庭前問詩禮我亦視君如弟兄夜入同衾晝同起¶
當時見子已不羣紅顔如玉目有神花邊燦燦丹鳯雛¶
天上矯矯石麒麟笑予是時尚垂髫把筆從君弄文翰¶
聨翩白馬控雙御出入城中誰不㸔我當辭歸君失懽¶
徘徊欲别良獨難别來有懐徒悵望夢繞秋風沁水寒¶
杳杳雲鴻異鄉縣十載長安見君靣昔别未冠今已婚¶
囘憶少年空嘆羨一官碌碌經三春二十光隂似飛電¶
君有長才未得施卧龍儀鳯猶棲遲男兒成名在少壯¶
<pb:KR4e0162_WYG_013-3b>¶
感㑹風雲須及時人生聚㑹豈常有但願相知不相負¶
君不見古來金石交結髪寸心期白首¶
　　　崔生行(并序/)¶
　　予之至京師也友人崔太史子鍾見之曰久不聞¶
　　何子言矣為我作崔生行¶
崔生自返金陵謫騎馬復走長安陌時危頗負經濟才¶
海内俱(一作/但)識文章客自從盜賊近神京四海不見烟¶
沙清黄河流血日慘怛中原戰骨霜縱横朔方兵馬又¶
<pb:KR4e0162_WYG_013-4a>¶
已弱天下財賦難盡𣙜書生不得言世務大臣誰有匡¶
時畧我到長安訪交友子與河内猶相厚感君戀故有¶
綈袍吐膽傾心共杯酒六年更見𤣥都花萬事空傷薊¶
門栁河内憂時未解顔子亦談兵不輟口金礦玉璞隱¶
光曜紫氣龍泉鬱盤久議論反遭時輩忌形容豈免流¶
俗醜王良伯樂不在御驊騮騕褭徒能走人言古人未¶
可輕古人徃徃皆無成子雲老大不曉事殷浩當時空¶
有名事去惟應嗟白首時來未必濟蒼生即今風塵尚¶
<pb:KR4e0162_WYG_013-4b>¶
澒洞羽檄飛符遞相送西北山河戰角悲東南天地軍¶
麾動江海未見魯連恥朝廷不聞賈生慟塵埃早知才¶
質殊霄漢况覩名聲重閟宫清廟待琴瑟大厦明堂要¶
梁棟天生公等世所須努力他時有大用¶
　　　憶昔行(并序/)¶
　　予上京師之二年汝正有湖南之行新政弛廢故¶
　　人幾何晤語未諧離告又即愴然悲歌不能自巳¶
　　感念徃昔要之將來耳¶
<pb:KR4e0162_WYG_013-5a>¶
憶昔長安相㑹日君方壯年我年小只今容顔有更變¶
何况世事無紛擾先帝衣冠半零落十年賓友全稀少¶
君今始作紫薇臣笑我金門落魄人馮唐上書亦嘆老¶
子雲識字空愁貧艶陽三月桃李耀君非壯年我非少¶
花開酒熟君逺行可惜春風阻懽笑明星迢迢車關關¶
遙向楚水辭燕山但㸔朱紱在腰下莫使白髪生顱間¶
武昌城邉江色澱襄陽漢水尤堪羨東行何日訪鱸魚¶
南飛不得隨鴻雁少癖山水躭雲松兩年楚上多行蹤¶
<pb:KR4e0162_WYG_013-5b>¶
浮湘直下三千里望岳遙瞻七十峰知君跌宕輕駟馬¶
顧予豈是功名者安得浮沉帝座傍㑹須覽眺蒼梧野¶
蒼梧風烟秋色開武昌高樓吹笛哀帝乘白雲去不返¶
仙人黄鶴何時來君行訪古兼化俗長揖輶軒指南極¶
岸上遊穿羆虎林潭中坐傍黿鼉國他時倘覔桃花源¶
北風為爾傳消息¶
　　　田子行¶
君不見黄河西來北入海千載却倒東南流淮水如絲¶
<pb:KR4e0162_WYG_013-6a>¶
納九曲桐栢山作崑崙邱我家清淮邊君家大河側開¶
闢二水今合同人生變化無南北田子之生河降神十¶
五手掣生麒麟二十辭家觀國賓三十謁帝為近臣赤¶
&KR0008;青𤨏日月上金馬銀臺河漢津自矜一身遇明主便¶
欲登天叩天鼓天門晝關守虎豹雲師屏翳雷公怒烟¶
氣縹緲隨飛龍電光閃爍笑玉女太清星辰下羅列歘¶
忽閶闔生風雨丹誠不囘白日照杞國憂天獨勞苦我¶
持彤管雙鳯翎浮沉帝傍近紫庭文園著書久消渴據¶
<pb:KR4e0162_WYG_013-6b>¶
地酣歌常不醒長安少女花在側茂陵美妾空娉婷漢¶
皇不好相如賦方朔誰知是歲星愛君襟期特竒邁諫¶
垣給舎持風采平生古今開萬巻搖筆風雲動五彩致¶
君堯舜豈無術許身稷卨終難改袖中一扎諫獵書三¶
歲磨滅未見採鍊石何時更補天銜沙枉自思填海君¶
不見楚人當時不識玉海客無心采明月明珠暗投反¶
按劒白璧三獻還遭刖連城高價後始定照乘竒光有¶
時發鳯凰不及鴟鴞鳴駑駘却笑驊騮拙君不見長孺¶
<pb:KR4e0162_WYG_013-7a>¶
從來歎積薪公孫布衣為漢臣千秋開口取卿相董生¶
白頭甘賤貧萬言不如一言重直絃曲鈎安可論賈生¶
何能善絳灌任安徒事衞將軍我今與子俱落魄過飲¶
悲歌嘅今昔咸陽酒客五花馬邯鄲博徒千金擲古來¶
豪俠亦可喜可憐聖賢皆厄塞豫章干雲世希用龍泉¶
貫斗人難識神駿翻為轅下駒冥鴻已愧籠中翼出門¶
與子常相憶清淮大河見顔色¶
　　　樂陵令行¶
<pb:KR4e0162_WYG_013-7b>¶
山東郡縣一百八無有一城無戰場到今漂血成野水¶
如山白骨横秋霜雲臺功高將不收投筆亦有書生謀¶
黄金大印賜豪貴白靣豈得言封侯唐朝公卿集如雲¶
平原太守名不聞二十四城見賊走抗城乃是平原守¶
君不見前者冦盜時縣吏州官各亡命北梁白馬終日¶
行濟上黄旗錯相映不聞開門戰但聞開門迎嗟乎平¶
原太守樂陵令¶
　　　少谷子行¶
<pb:KR4e0162_WYG_013-8a>¶
少谷子在武夷之山二十抱筞叩燕關朝排閶闔暮湖¶
海九霄萬里身飜攀豈徒聲名冠帝里要使蹤跡窮人¶
寰朅來京華始一識意氣形神兩相得肺腑真成水石¶
痼詞章亦帶烟霞色龍姿鶴性不易馴海思江情浩無¶
極頃將東遊觀岱宗便欲下泛滄溟中鼉風奔浪巖洞¶
黒鼇日壓山樓觀紅南浮江淮覽呉越復上㑹稽探禹¶
穴去鳥晴生雁宕雲飛虹夜躡天台雪波濤窈渺岑崿¶
移遍訪名山入武夷仗劒不憂百怪出采芝或得羣仙¶
<pb:KR4e0162_WYG_013-8b>¶
隨只今妙年始三十辭官讀書志何逸九曲烟花對草¶
堂三山蘿月開芸室已㸔鳯凰在千仞囘首驊騮空萬¶
匹八月高城氣稍勁流螢木葉交相映燕山遊子落日¶
吟海濱歸客秋風興他日遙尋少谷峰武夷莫作終南¶
徑¶
　　　九川行¶
君不見自從天地開天下之水皆西來黄河崑崙一線¶
出下轉秦甸轟奔雷長江廣漢兩盪潏濁涇清渭中縈¶
<pb:KR4e0162_WYG_013-9a>¶
迴帝遣九龍下治此江漢安流涇渭理華嶽中斷仙掌¶
高却放黄河行萬里九龍蜿蜒上天去至今猶餘九川¶
水秦中雲雨四時遍北地塵沙幾囘徙我來長安不見¶
九川水得見九川子九川子是非常人朝辭川上麋鹿¶
群夕登青𤨏為帝臣已從華衮補日月况執彤管排風¶
雲長風西來吹北極西望川流渺何極野岸空懸舟楫¶
心塞林暮繞波濤色吁嗟江漢猶阻兵中原不見黄河¶
清虺蛇豺虎滿道路黄埃濁浪無人行九川子何不更¶
<pb:KR4e0162_WYG_013-9b>¶
鞭九龍起坐視天下横流水¶
　　　送葉生還閩中兼懐鄭繼之¶
葉生行吟燕市中葛巾麻鞋歲將晩兩都為客今始歸¶
五岳尋仙不辭逺江南畫舸春栁低海上茅堂白雲滿¶
谷口如逢鄭子真為道棲遲未應返¶
　　　送林利正同知之潮陽¶
憶在成均共攜手泉山門下相知久萬里恩情若父兄¶
十年道義慚師友君才豈孤一第名佩刀今作嶺南行¶
<pb:KR4e0162_WYG_013-10a>¶
掛帆夜宿天邊樹伐鼓朝登海上城燕京相逢顔色好¶
相逢何難别草草過家登堂壽禮畢道予問訊泉山老¶
　　　金陵歌送李先生¶
李公為舅有吕甥甥舅四海皆知名吕君關西昨日去¶
公自金陵來復行金陵江水無斷絶金陵之山高嶻嶻¶
龍虎千年抱帝京星辰萬里羅天闕白鷺洲前芳草歇¶
清江浦上㸔明月燕山北望花如雪¶
　　　今昔行送何燕泉¶
<pb:KR4e0162_WYG_013-10b>¶
君不見燕泉何子生南岳十八名聲動江海年今四十¶
少方伯富貴由來重文采金章紫綬乃自致黒髪紅顔¶
未曽改憶初射筞逢先皇我為進士子為郎芳花醉踏¶
清沙苑春樹迎開畫省堂每投桃李報瓊玖多謝相知¶
更相厚倚玉元非異姓兄斷金况是同心友寧知世事¶
多變更岐路人間各分手四海風塵半甲兵十年意氣¶
還杯酒子方出守紫微垣予亦棲遲金馬門黄金盡識¶
故交態白璧翻思明主恩中原送别哀離亂汝水嵩川¶
<pb:KR4e0162_WYG_013-11a>¶
客心斷行馬秋臨清洛流戰場暮弔黄河岸薊桑青青¶
燕草碧梁王城邊杏花白功勲名位行有期慷慨為子¶
歌今昔¶
　　　同崔子送劉以正還關中¶
燕川芳草歇已久行子西行更囘首駿馬春停渭曲花¶
金鞭暮指秦中栁㸔君兄弟皆豪雄十年側想中丞公¶
東山雲月卧未起北海賓客誰相通荷花初紅酒初碧¶
汝歸登堂見顔色若問長安舊友生崔何二子常相憶¶
<pb:KR4e0162_WYG_013-11b>¶
　　　醉歌贈子容使湖南便道歸省兼訊獻吉¶
徐卿此行壯觀莫與伍東將入呉西入楚都門帳飲慨¶
今昔酒酣拔劒為汝歌起舞聖朝分封重茅土詞林禮¶
樂超前古冠冕諸邦拱至尊冊書十道開天府匡廬峰¶
南繞江漢洞庭武昌半樓觀壽酒花開海上堂使舟草¶
滿湘西岸憶卿翻飛霄漢裏結交豈少青雲士眼中何¶
人最知已十年之交吾與李李生近買陽羨田又欲鼓¶
柁襄江船風塵落日倘相遇為我問訊江湖前¶
<pb:KR4e0162_WYG_013-12a>¶
　　　薛生行¶
君不見少府忘年交禰衡中郎倒屣迎王粲坐間賓客¶
盡傾倒海内賢豪流英盼古人愛才今不如薛生豈得¶
無嗟嘆昨來布衣見天子日向長安乘欵叚公卿門前¶
恥干謁東歸把釣黄河岸年少今㸔萬巻開逺遊自負¶
三山願丈夫有才須用世未許終身隨草蔓閑居好著¶
子虚篇行路長歌白石爛¶
　　　晩過田水南有贈¶
<pb:KR4e0162_WYG_013-12b>¶
田郎閉門著書今幾巻我欲與子數相見謔浪雖稱青¶
𤨏賢經過罕識黄門靣長安雨積鞍馬稀堂下苔生集¶
秋燕四海何人問草𤣥一經徒使桓譚羨¶
　　　延津歌送韓令¶
延津冦過餘少男延津縣令莫停驂雙鳬直向黄河北¶
一雁先飛清衞南黄河岸邊不種麥濁浪滔天多賈客¶
城中少男爾勿愁縣令到時為買牛¶
　　　谷進士宴歸圖歌¶
<pb:KR4e0162_WYG_013-13a>¶
五城十樓春窈窕九衢夜半人行少月高醉客金鞭垂¶
花簇銀鞍弄騕褭我皇九載羅豪英坐收四百皆才名¶
四百人中見谷生緑袍白靣誰不驚谷生自昔中州士¶
布衣三來謁天子十年讀書梁王臺一日走馬長安市¶
長安鍾鼓聲入雲相逢却避新郎君赤鯤在天振羽翼¶
神駿得路超凡羣嗚呼此圖人共羨已識君身不貧賤¶
萬言莫忘北闕書千載常記南宫宴嗚呼此圖人共羨¶
　　　逺遊篇送楊中舍承家雲南省墓¶
<pb:KR4e0162_WYG_013-13b>¶
君不見昆明池去京一萬里山盤海曲在天上日轉星¶
旋羅地底生神發秀千百年太宰源流自兹始七歲辭¶
家朝帝京登台踐斗榮身名水木更起邱原情請帝帝¶
遣中書行中書此行天子重赤車駟馬都人送岳樓晝¶
錦湖光開京口春帆江色動瀟湘黿鼉經水國衡巫瘴¶
癘雲來黒銅柱標南問南紀錦官城西指西域揮毫慿¶
軾驚蠻夷却似太宰中書時相如使蜀人同羨遷史浮¶
湘志自竒憶昔滇中為使者黔公宴我滇山下酒罷曽¶
<pb:KR4e0162_WYG_013-14a>¶
彎壯士弓賦成尚倚將軍馬今日㸔君萬里歸山川草¶
木倍光輝公卿禮數古來少父子聲名天下稀五華岡¶
頭日朝放㸃蒼山北雲如障逺遊可樂須早還帝里親¶
闈兩相望¶
　　　裕州行¶
今年春夏雨不絶黄河以南漸殺麥裕州城中十萬家¶
自經冦盜惟黄沙名商大賈歲不集新絲舊穀嗟何及¶
郝侯五馬天上來褰帷露冕開風霾教農服田賈服賈¶
<pb:KR4e0162_WYG_013-14b>¶
只有牛馬無豺虎¶
　　　石川子歌¶
石川之水東流入東海濤雷&KR0008;雪幾盪嚙白石爛爛色¶
不改泰山嵳峩青石室樓閣窈窕雲霧宻懸峰牎牖瞰¶
海底紅輪倒影扶桑日波上三山渺安在海靈冥冥現¶
百怪蛟螭九首盤為梁神仙萬古長相待石川子七年¶
葺茅卧烟島餐藜被褐身懐寳海東隱淪見靣難地北¶
潛夫著書早自從召起綰銀章常夢山中把瑤草白雨¶
<pb:KR4e0162_WYG_013-15a>¶
青蘿晝自垂沙風赤葉秋空掃京華相遇謫(一作/識)仙才¶
笑解金龜沽緑醅花邊昔放雙鳬去雲裏今騎一鶴來¶
蔣琬元知非百里李渤終為諫官起冥鴻逝鵠須爾期¶
天路雲衢自兹始君不見魯門海鳥本避災國人祀之¶
反求福雖有鍾鼓羅玉饌驚鳴駭顧安能食男兒固要¶
為龍蛇胡為屈身終日隨塵沙¶
　　　杏林曲¶
君不見蕭御醫何年種杏成杏林霞蒸日爛開芳甸門¶
<pb:KR4e0162_WYG_013-15b>¶
庭垂實虎晝守飛花九陌人人羨菊泉橘井俱仙靈豈¶
如萬樹春風散今皇御醫皆不賤麒麟緋袍常引見奉¶
詔時翻本草經承恩數錫仙桃宴君今一身官未尊白¶
頭抱藝趨金門輕財重義世罕比起死囘生不自論林¶
中有草金光映服食可以延壽命蕭君蕭君進此藥令¶
我皇帝萬歲無疾病¶
　　　周儀賓朝天歌¶
周君來從大梁發搖鞭却指秦樓月燕山臘盡春未生¶
<pb:KR4e0162_WYG_013-16a>¶
可憐裘馬衝霜雪憶昨雲霄謁帝關春卿引見紫宸班¶
天門九重羅虎豹一月不得朝龍顔館甥帝室恩數少¶
尚女王家禮非小中山更傳聞樂對陳王亦進通親表¶
伊昔梁王全盛時車騎從官皆漢儀遣使常聞八珍送¶
入朝數賜飛龍騎百餘年間事勢殊諸侯出或乘驢車¶
朱門賓從想冠劒白頭王孫行路衢君歸為我一問訊¶
梁園賦客今何如¶
　　　送五清先生赴浙江提學歌¶
<pb:KR4e0162_WYG_013-16b>¶
天台文宿衝紫霄先生奉勅馳星軺越山桃李花萬樹¶
春色早渡錢塘潮憶昨先生遭斥逐漂泊湖湘望巴蜀¶
九江鴻雁春冥冥七澤龍蛇晝盤曲洞庭天高急霜霰¶
氷河雪岸開燕甸北來驄馬一日聞傾都走識先生靣¶
十年卜築楚村墟萬里今瞻漢宫殿當朝門生貴不少¶
先皇學士人猶見金門誰留供奉班銀魚舊錫恩榮宴¶
長安春囘獨囘首翠烟漸入龍池栁薊門禹穴自此分¶
送餞先生百壺酒丈夫轗軻心不疑賢聖流離古來有¶
<pb:KR4e0162_WYG_013-17a>¶
已㸔身作指南車况復名高懸北斗隋珠和璧世珍重¶
眼前㸃毀終難動聖人不久奏雲門海内近亦求梁棟¶
琴瑟須聆清廟音豫章且待明堂用我聞衡嶽與天參¶
七十二峰江漢南不然從此可棲息無使天柱石鼓空¶
巉巗¶
　　　贈范君¶
桂陽之山石巄嵷四時雲氣流杉松江開秀色蟠三楚¶
天削芙蓉羅七峰翩翩烟霧下鳯鷟徃徃霹靂隨蛟龍¶
<pb:KR4e0162_WYG_013-17b>¶
鍾竒産異理亦有黄金丹沙間瓊玖何况人傑非地靈¶
碩士名儒映先後君山燕泉各一時晩逢范君亦其偶¶
范君古貎更好古問之君山乃其祖學海遙聞前輩風¶
辭場獨覺良工苦君為進士宰江縣頗厭簿書躭筆硯¶
神龍未應困泥滓驊騮㑹自追風電君山十年絶相見¶
見君如見君山靣燕京四月花滿甸邂逅不得同遊宴¶
花間送爾雙鳬翔廬山高高横玉梁雲停雁過一囘首¶
月明琴靜誰舉觴我自辭家來帝鄉宿賓舊友稀登堂¶
<pb:KR4e0162_WYG_013-18a>¶
悵望南邦思桂陽感今道故増悲傷¶
　　　相逢行贈孫從一¶
長安風吹萬楊栁與君走馬相逢久昨朝邂逅尊酒間¶
二十年來一囘首我官十年前君官十年後眼底相㸔¶
已壯齡世間萬事真翻手憶初少小來東曹君家兄弟¶
同遊遨尚書庭前兩玉樹白日燦爛秋風高爾時見君¶
氣已豪花顔雲髪青錦袍石麟在天動鱗甲赤鳯排雲¶
生羽毛只今骨格殊恒調傾都見者嗟英妙恨不置之¶
<pb:KR4e0162_WYG_013-18b>¶
玉堂賓誰令久待金門詔永嘉山水稱絶竒且與謝客¶
同襟期花裏開簾仙吏出松間著屐山人隨尚書風義¶
古無比如君更是尚書子尚書東山閒白雲高卧不為¶
蒼生起漢庭我亦東方生悵望名山無限情海雲浩歌¶
起春色送爾萬里東南行¶
　　　李大夫行¶
君不見大梁李進士年未三十官大夫金鍾翠釡識國¶
器汗血飛黄㸔過都昨來走馬長安道一日聲名盡傾¶
<pb:KR4e0162_WYG_013-19a>¶
倒墨卿學士競迎致搖筆登壇為揮掃盧前王後不足¶
論曹劉沈謝升堂早我方避世金門前君獨時時問草¶
𤣥金聲一擲天台賦鳯沼常留春草篇憶年二十當弱¶
冠結交四海皆豪彦文章天上借吹噓杯酒人中迴顧¶
盼十年流落失邊李詞場寂寞希篇翰自從去歲得李¶
薛令我唱嘆増顔色對坐相㸔兩鳯毛破圍實藉千軍¶
力安陽崔史文絶倫意氣頗與二子親蘇臺徐卿愛才¶
者曲巷徃徃停車輪斯文在天未墜地我輩努力追前¶
<pb:KR4e0162_WYG_013-19b>¶
人波頽瀾倒挽一髪鯨翻鼇擲爭嶙峋薛生歸釣黄河¶
岸君亦遙維沔川纜霄漢終還五馬車江湖暫解雙龍¶
劒古來丈夫或未偶畏途轗軻無不有李廣羞過灞上¶
亭賈生愁醉長沙酒倘遇馮唐老見君一言更薦雲中¶
守¶
　　　海山謡壽李宗伯¶
一鶴東北飛徘徊若返顧仙人乘之海外來衣裳窈窕¶
流雲霧碧海三山列仙囿貝宫嵳峩羅萬牖上臨紫極¶
<pb:KR4e0162_WYG_013-20a>¶
躡三台下見瑶京開北斗手發玉緘龍虎文再拜逺為¶
尚書壽尚書巖巖霍岳姿身長八尺揚脩眉夜懸赤舄¶
星辰側晝入銀臺獻納司先皇舊臣盡雲卧爾時出入¶
名聲播二十餘年列九卿近日新銜叅八座海内清心¶
秪獨知當朝苦節誰人過海門波濤春吐呑中有桃樹¶
盤石根千年柯幹撑日月萬里枝葉垂崑崙觀圖願君¶
壽與比長為梁棟留乾坤¶
　　　河嵩篇壽張母¶
<pb:KR4e0162_WYG_013-20b>¶
梁王古城河水頭北堂坐對嵩山邱雲間二室三花樹¶
天上崑崙九曲流絳霄寳婺光射地星宿潛通河嶽氣¶
緘書爛熳歌白雲長安逺附青鸞使¶
　　　古愚翁挽詞¶
古龍啾啾啼劒井井底秋泉七星冷漪蘭堂上瑟不鳴¶
悽調空懐金石聲劒亦不復得瑟亦不復聞悠悠何處¶
尋封君何處尋封君林壑幽魂風雨黒錫山崔嵬暮峰¶
影呉江慘澹秋波色江之南山之北松梧幾樹封君宅¶
<pb:KR4e0162_WYG_013-21a>¶
來徃徘徊嘆行客¶
　　　哭㓜女行¶
二十生男不解愛頗厭世間兒子態年來抱女心甚憐¶
却悔從前空慷慨女生一歲眉目揚笑指兄姊羅成行¶
鏡裏嬌啼映牎牖床前學歩牽衣裳春風吹魂魂不住¶
來從何來去何去錦褓曽占夢月時玉錢又哭埋香處¶
乾坤得失安有慿昨日樂極今哀生常怪他人不快意¶
乃知我輩真鍾情皇天能生亦能死造物弄人每如此¶
<pb:KR4e0162_WYG_013-21b>¶
雲散雲凝亦偶然花開花謝縁何事婦人性癡還過傷¶
奔走呌號如病狂作詩示妻兼自解轉見人間父母腸¶
　　　馮都督歌¶
都督猛氣世不多一日百戰千里過賊頭纍纍十馬䭾¶
東至滄海南黄河宋門西平傳凱歌洛水轉鬭風揚波¶
敵營晝雨淋滂沱靣貫雙箭猶揮戈君不見諸將歸來¶
金滿室生封萬户食千邑都督河頭死為伯¶
　　　三山春宴圖歌¶
<pb:KR4e0162_WYG_013-22a>¶
自有三山鎮京口形勢跨絶東南山江呑海吐互變見¶
參天峙地何㠝岏慿風倒影萬樓閣動搖縹緲虛無間¶
色開島上金銀闕氣接天中龍虎關我從唐翁畫圖見¶
大夫指㸃三山宴仙人驂鸞倐來徃烟鬟霧珮流雲霰¶
江桃千春一放花海桑亘古終難變開圖為冩長生詞¶
却訝丹青山水竒白浪閃灼金芙蓉青天靜拭青琉璃¶
蓬萊下用六鼇載緱嶺遙將雙鳯騎地靈生人本非偶¶
禱尼降嶽理亦有大夫家住三山口綵衣歸來奉翁母¶
<pb:KR4e0162_WYG_013-22b>¶
願言壽比三山久¶
　　　王都諫畫鷹歌¶
蔣生畫鷹筆勢何昴藏塞林海嶂産真骨歘爾飛立都¶
諫之高堂千年古色動崖壑一匹素練開風霜都諫常¶
稱蔣生筆此鷹神駿果無匹乍見遙驚俊思生細觀轉¶
覺竒姿出人間鷙鳥各異種紛紛搏擊相矜寵飽颺饑¶
附更誰慿掣臂翻鞲空自勇此鷹不逐羣雁飛亦似都¶
諫獨立霄漢當天閽羽毛森然振赤日意氣矯欲排翔¶
<pb:KR4e0162_WYG_013-23a>¶
雲君不見郊原白日荆棘簇射獵無人敢馳突樹裏鴟¶
鳶尚九霄草中狐兎仍三窟爾鷹爾鷹安得一起乘高¶
秋惡鳥不鳴獸辟易再使郊原麟鳯遊¶
　　　題袁惟武鷹熊圖¶
林良畫筆真絶倫蒼鷹𤣥熊俱有神白頭翁鳥更相共¶
毛羽遙㸔欲飛動空山古林霜色高秋天骨勢何其豪¶
猛氣應知萬鳥避威風頓使羣狸號畫史當年元有意¶
袁君意氣還相似執節寧辭皓首心承家况是青雲器¶
<pb:KR4e0162_WYG_013-23b>¶
圖龍冩鳯皆可羞此幅未許千金酬世間玩物不足貴¶
要見英雄到白頭¶
　¶
　¶
　¶
　¶
　¶
　大復集巻十三¶
